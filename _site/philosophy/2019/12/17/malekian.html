<!doctype html>
<html  dir="rtl" lang="fa">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>در رهگذار باد و نگهبان لاله</title>
    <link rel="stylesheet" href="/assets/css/styles.css">
    <link rel="stylesheet" href="/assets/css/bootstrap.min.css">
    <link rel="stylesheet" href="/assets/css/filtrify.css">
    <link rel="stylesheet" href="/assets/fonts/fontawesome/css/all.css">
    <script src="/assets/js/jquery.min.js"></script>
    <script src="/assets/js/bootstrap.min.js"></script>
    <script src="/assets/js/isotope.pkgd.min.js"></script>
    <script src="/assets/js/custom.js"></script>

  </head>
  <body class="text-dark text-justify">
    <nav class="navbar sticky-top navbar-expand-lg navbar-dark bg-dark">
    <div class="container">
      <a class="navbar-brand" href="/">
        <img src="/assets/img/logo180x50.png" width="160" height="45" alt="">
      </a>
        <button class="navbar-toggler" type="button" data-toggle="collapse" data-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
            <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
            <ul class="navbar-nav mr-auto">
              
              <li class="nav-link "><a class="nav-link" href="/">صفحه نخست</span></a></li>
              
              <li class="nav-link "><a class="nav-link" href="/authors.html">نویسندگان</span></a></li>
              
              <li class="nav-link "><a class="nav-link" href="/critics.html">منتقدان</span></a></li>
              
              <li class="nav-link "><a class="nav-link" href="/categories.html">موضوعات</span></a></li>
              
              <li class="nav-link "><a class="nav-link" href="/tags.html">برچسب‌ها</span></a></li>
              
            </ul>
        </div>
    </div>
</nav>

    <section class="bg-light">
<div class="container bc-icons-2">
  <nav aria-label="breadcrumb">
    <ol class="breadcrumb red lighten-4 bg-light">
      <li class="breadcrumb-item">
        <a class="black-text" href="/"><i class="fas fa-home ml-1" aria-hidden="true"></i></a>
        <i class="fas fa-angle-double-left mx-2" aria-hidden="true"></i>
      </li>
      
      
      <li class="breadcrumb-item">
        <a class="black-text" href="/categories/philosophy.html">فلسفه</a>
        <i class="fas fa-angle-double-left mx-2" aria-hidden="true"></i>
      </li>
      
      
      <li class="breadcrumb-item active">در رهگذار باد و نگهبان لاله</li>
    </ol>
  </nav>
</div>

</section>
<section>

  <div class="container  py-3">
    <div class="row">
    <div class="col-8">
      <small> <a href="/categories/philosophy.html">فلسفه</a></small>
      <h3>در رهگذار باد و نگهبان لاله</h3>
      <p>
        <small>نقدِ  <a href="/critics/asaemi.html" title="پژوهشگاه دانش‌های بنیادی">امیر صائمی</a></small>
        <small>بر </small>
        <small>کتابِ  <a href="/authors/mmalekian.html">مصطفی ملکیان</a></small>
      </p>
      <p>مجموعه حاضر، سلسله سخنرانی‌های استاد مصطفی ملکیان، مربوط به سال‌های قبل از 1382 است.</p>
      <p><strong>بخوانید اگر: </strong>به ملکیان علاقه‌مندیم و نمی‌خواهیم هیچ کتابی از او را ناخوانده بگذاریم</p>
      <p><strong>نخوانید اگر: </strong>از تکرار زیاد خسته می‌شویم و دوست‌ داریم نویسنده کتاب با دقت‌ بیشتر و احتیاط بیشتری مواضع خود را شرح دهد.</p>
      <h5>شناسنامه کتاب:</h5>
      <ul>
        <li>عنوان کتاب: در رهگذار باد و نگهبان لاله</li>
        <li>نویسنده:  <a href="/authors/mmalekian.html">مصطفی ملکیان</a></li>
        
         <li>ناشر:  <a href="/publishers/negahemoaser.html">نگاه معاصر</a></li>
         <li>تاریخ و نوبت نشر: ۱۳۹۵</li>
         <li>تعداد صفحه: 510</li>
      </ul>
      <small>
        <i class="fa fa-tag" aria-hidden="true"></i> <a href="/tags/speech.html">سخنرانی</a>
        <i class="fa fa-share-alt" aria-hidden="true"></i> <a href="#">اشتراک</a>
      </small>
    </div>
    <div class="col-4">
      <img class="img-fluid" src="/assets/img/coverMalekian1.jpg" alt="">
    </div>
</div>
<hr/>
<div class="row">
  <div class="container">
    <h2>نقد کتاب:</h2>
     <p>کتاب در رهگذار باد و نگهبان لاله متن پیاده شده‌ی یک مجموعه‌ سخنرانی است؛ و اینگونه عملا در ادامه سنتی قرار می‌گیرد که شاید از شریعتی به ارث رسیده باشد، سنت منتشر کردن سخنرانی‌های عمومی‌. به صورت خیلی کلی، هدفی که ملکیان در سخنرانی‌های مختلف تشکیل دهندة کتاب به سوی آن نشانه می‌رود این است که نشان دهد دین‌داری سنتی دچار مشکلات چندی است و از این رو بشر مدرن باید بجای دین‌داری سنتی در پی «معنویت» برود. برخی از مشکلاتی که از نظر ملکیان دین سنتی به آن دچار است کم‌و‌بیش ماهیت پیشینی دارند و برخی دیگر کم‌و‌بیش ماهیتی پسینی. منظورم از مشکلات سنخ اول مشکلاتی هستند که از نظر ملکیان ما به صورت پیشینی می‌دانیم هرگونه دین‌داری سنتی‌ای علی‌الاصول با آن دست‌به‌گریبان است. منظورم از مشکلات سنخ دوم آنهایی هستند که یک دین خاص به دلیل متون مقدس خاصش یا به دلیل تاریخ خاصش به آن دچار است؛ از این سنخ‌اند مشکلاتی از قبیل عدم وثاقت تاریخی متون مقدس یک دین خاص یا مشکلات اخلاقی-علمی تعالیم مشخص یک دین خاص. ملکیان درباره اسلام و مسیحیت نگرانی‌هایی از این سنخ نیز دارد، هرچند به دلایلی قابل‌درک بحث‌های ملکیان در این باره معمولا بسیار کلی هستند.</p>

<p>از آن جا که کتاب متن پیاده شدة یک مجموعه‌ سخنرانی است دقت و انسجام کتابی را ندارد که نویسنده‌اش از ابتدا تا انتها آن را با پروای سازگاری، انسجام، دقت و بلاغت نوشته است. وقتی که دربارة تاریخ فلسفه سخن گفته می‌شود تقریبا هیچ ارجاعی وجود ندارد. بخش قابل توجهی از مطالب کتاب بارها و بارها تکرار می‌شود. برخی نکات فلسفی مطرح شده دقیق نیستند. گاهی اوقات مواضع مطرح شده در دو سخنرانی متقاوت با هم ظاهرا در تنش هستند (متاسفانه تاریخ اکثر سخنرانی‌ها مشخص نیست)، و هیچ معلوم نیست که آیا این تنش – چنانکه من حدس می‌زنم- به دلیل تغییر موضع نویسنده در دو سخنرانی متفاوت است، یا صرفا تنشی ظاهری است و ملکیان راهی برای برون‌رفت از آن اندیشیده است. گاهی اوقات تقسیم‌بندی‌ای که از یک موضوع در یک سخنرانی ارائه شده‌است، با تقسیم‌بندی دیگری که از همان موضوع در سخنرانی دیگری مطرح شده است متفاوت است. به این دلایل، نسبت دادن نظریه‌ای منسجم به ملکیان بر مبنای این کتاب کار ساده‌ای نیست.</p>

<p>یکی از مشکلات دین سنتی از نظر ملکیان که او به کرات به آن اشاره می کند و ماهیت پیشینی دارد این است که دین‌داری سنتی به دلیل طبیعت متعبدانه‌اش با عقلانیت ناسازگار است. من در بخش اول استدلال خواهم کرد که برهان ملکیان برای نشان دادن اینکه دین‌داری سنتی به صورت پیشینی دچار این مشکل است ناکافی است. سپس، در بخش دوم، می‌کوشم که به صورت خلاصه بیان کنم که منظور ملکیان از «معنویت» به عنوان بدیل دین‌داری چیست، و استدلال خواهم کرد که مفهوم «معنویت» در نزد ملکیان مفهوم منسجمی نیست. نهایتا، به اشتباهات واضح فلسفی که در در رهگذار باد و نگهبان لاله به چشم‌می‌خورد اشاره می‌کنم.</p>

<h4 id="تعبدگریزی">تعبدگریزی</h4>

<p>ملکیان می‌اندیشد که دین‌داری سنتی لاجرم مبتنی بر حدی از تعبد است. اما، از نظر او، «ویژگی اجتناب‌ناپذیر مدرنیته» این است که تعبد در آن جایی ندارد. وی این موضع را در بیش از هفت جای کتاب با عبارت‌های کم‌و‌بیش یکسانی (نظیر نقل زیر) تکرار می‌کند.(صص:11؛ 39؛ 61-62؛ 82؛ 89؛175؛ 232-233). در بخش‌های دیگری از کتاب هم، وی نپذیرفتن تعبد را لازمه «معنویت» و «زندگی اصیل» می‌داند.</p>

<blockquote>
  <p>«اولین مولفه اجتناب ناپذیر مدرنیته، استدلالی بودن آن است. این امر با تعبدی بودن فهم تاریخی سنتی از دین تاریخی سازگار نیست. استدلال، با تعبد نمی‌سازد. تعبد آن است که بگویم «الف ب است» و شما بپرسید از کجا می‌گویی «الف ب است»؟ و پاسخ دهم «چون x می‌گوید الف، ب است». هرقدر این فرم استدلالی، ذهن شما را بیشتر بگزد، مدرنترید و هرقدر این فرم استدلالی شما را آزار ندهد، معلوم می‌شود هنوز به مدرنیته نزدیک نشده‌اید. برای انسان مدرن، این یکی از بزرگترین مغالطات است که بگویند «الف، ب است، چون x چنین می‌گوید». فرمول استدلالی بودن چنین نیست.» (صص. 232-233)</p>

</blockquote>

<p>استدلال «P، بنابراین Q» را در نظر بگیرید. در یک استدلال منطقا معتبر (valid)، صدق مقدمه P، صدق نتیجه Q را تضمین می‌کند؛ بدین معنا که امکان ندارد P صادق باشد و Q کاذب. در علم منطق به استدلال‌هایی که معتبر نیستند استدلال‌های مغالطعه‌ای نیز گفته می‌شود. ملکیان حق دارد که این استدلال که «x می‌گوید الف ب است، بنابراین الف ب است» منطقا معتبر نیست. با‌این‌حال، نباید فراموش کرد که هیچ‌یک از استدلال‌های احتمالاتی، استقرایی و نيز استدلال‌هاي مبتني بر بهترین تبیین منطقا معتبر نیستند، چرا که ممکن است مقدمات این استدلال‌ها صادق باشد ولي نتیجه صادق نباشد. برای مثال، این استدلال که «تمام شواهد علمی می‌گویند الف ب است، بنابراین الف ب است» استدلال منطقا معتبری نیست، چرا که صدق مقدمه صدق نتیجه را تضمین نمی‌کند. به صورت مشابه، این استدلال که «تجربه ادراکی من می‌گوید که کامپیوتری روبه‌روی من است، بنابراین، کامپیوتری روبه‌روی من است» هم منطقا معتبر نیست، زيرا در اينجا نيز صدق مقدمه، صدق نتیجه را تضمین نمی‌کند. بنابراین، عجیب است که فکر کنیم «مولفه اجتناب ناپذیر مدرنیته» این است که تمام استدلال‌های فرد مدرن باید منطقا معتبر باشد. اگر این گونه بود آنگاه فرد مدرن باید سراسر علوم تجربی را - که مبتنی بر استدلال‌های احتمالاتی، استقرایی و استدلال‌های براساس بهترین تبیین هستند - مغالطی و نامعقول بداند و حتی در وجود جهان خارج نیز تردید کند. اما این اصلا مقبول نیست که مدعی شویم «مولفه اجتناب ناپذیر مدرنیته» انکار علوم تجربی مدرن است.</p>

<p>منظور از استدلالی بودن این نیست که فرد مدرن برای موجه کردن باورهایش باید تنها از استدلال‌های منطقا معتبر استقاده ‌کند، استدلالی بودن مخالفتی با این ندارد که از استدلال‌های منطقا نامعتبر، از جمله استدلال‌هایی احتمالاتی، استقرایی استفاده شود. ویژگی استدلالی بودن را باید اینگونه بفهمیم که فرد مدرن برای باورهایش دلیل می‌خواهد، دلایلی که بتواند باورهایش را معقولیت بخشد - نه اینکه لز وما صدق آن باورها را (با فرض صدق مقدمات) تضمین کند. ملکیان متاسفانه میان دو نکته مهم تمایزی نمی‌گذارد. فرق است که بگوییم چون x می‌گوید الف ب است پس می‌توان الف ب است را از اینکه x می‌گوید منطقا استنتاج کرد و اینکه بگوییم چون x می‌گوید الف ب است باور به اینکه الف ب است معقول است. مساله دین‌دار سنتی مساله دوم است یعنی معقولیت باور برگرفته از گفته دیگران. مساله مغالطه‌آمیز بود استدلال بر مبنای تعبد هیچ ربطی به معقولیت باور برگرفته از حرف دیگران ندارد. در واقع در اینجا ملکیان است که مرتکب مغالطه پهلوان‌پنبه کردن حریف می‌شود و موضع خیلی عجیبی را به مخالف خود نسبت می‌دهد و سپس آن را نقد می‌کند. طرفدار دین‌دار سنتی نمی‌گوید که استدلال برمبنای حرف دیگران معتبر است، بلکه می‌گوید باور اخذ شده به دلیل حرف دیگران (مشروط به اینکه آن دیگران شرایطی داشته باشند – مثلا اعتماد‌پذیر باشند) معقول است.</p>

<p>حیرت‌آور است که در هیچ کجای کتاب ملکیان استدلالی علیه موضع واقعی دین‌دار سنتی (یعنی این موزه که معقول است به حرف پیامبران گوش کنیم) ارايه نمی‌کند. شاید تنها چیزی که شبیه استدلال علیه ادعاي واقعی دین‌دار سنتی در کتاب یافت می‌شود این باشد: «انسان متعبد دیگر‌فرمانفرما و دیگرفرمانرواست و دیگری بر او فرمان می‌راند اما انسان استدلالی خودفرمانروا و خودفرمانفرماست» (ص. 233). اما این استدلال خوبی نیست.</p>

<p>برای فهم استدلال ملکیان باید فهمید که منظور از «دیگر‌فرمانفرما» بودن چیست و چرا «دیگر‌فرمانفرما» بودن از نظر معرفتی بد است. احتمالا منظور از «دیگر‌فرمانفرما» این است که فردی به گزاره‌ای مثل P باور بیاورد برای آنکه دیگری گفته است که P صادق است. اما چرا باید فکر کنیم «دیگر‌فرمانفرما» بودن از نظر معرفتی بد است؟ فرض کنید ما می‌دانیم که فردی در حوزه‌ای خاص صاحب‎نظر و قابل اعتماد است. چرا باور به گفته او از نظر معرفتی خطاست؟ به نظر نمی‌رسد که تحت اتوریته تجربه ادراکی بودن چیزی از عقلانی بودن، یا «مدرن بودن»، انسان کم کند. پس چرا باید میان تحت اتوریته تجربه ادراکی بودن و تحت اتوریته فرد عقلانی دیگری بودن تفاوت قائل شویم و یکی را لازمه عقلانیت بدانیم و دیگری را دشمن عقلانیت؟ به عبارت دیگر، چه چیز بدی درباره «دیگرفرمانفرمایی»، یعنی تحت فرمان قوه‌شناختی دیگری بودن، وجود دارد؟ ملکیان در جایی از کتاب می‌کوشد برای این سوال پاسخی فراهم کند:</p>

<blockquote>
  <p>«البته ممکن است بگویید در باب منبع شناخت بودن حس، شهود، و عقل به معنای نیروی استدلال‌گر هم دلیل نداریم. پاسخ این است که بلی، بالمآل برای اینها هم دلیل نداریم، اما معارض هم نداریم…منابع دینی چیزهای نقیض می‌گویند و خود اصلاح‌گری هم ندارند. البته حس هم چیزهای نقیض می‌گوید اما به گفته معرفت‌شناسان خوداصلاح‌گری دارد» (ص301).</p>

</blockquote>

<p>اما این پاسخ ناکافی و حتی نامربوط به سوال اصلی مورد بحث است. اولا، در مورد تجربه‌های ادراکی خوداصلاح‌گری لزوما اتفاق نمی‌افتد و از سوی دیگر، علی‌الاصول ممكن است فرآورده‌هاي هر منبع معرفتی (از جمله عقلانیت دیگران) با فرآورده‌هاي منبع معرفتی دیگر دربیفتند و در برخی موارد یکی دیگری را اصلاح کند؛ افزون بر اين، فرآورده‌هاي هر منبعی می‌تواند با فرآورده‌هاي همان منبع دربیفتد و در نتيجه، در مواردی تصحیح شود. از این حیث، تفاوتی اساسی میان باور آوردن بر اساس قوه‌شناختی خود و باور آوردن بر اساس قوه‌شناختی دیگری نیست. اما مهم‌تر، وقتی می‌گوییم که تجربه ادراکی به ما دلیل می‌دهد منظورمان این است که به ما دلیلی نقض‌پذیر (defeasible) می‌دهد و فرد عقلانی مادامی که معارضی نباشد می‌تواند به تجربه ادراکی خود اعتماد کند. به عبارت دیگر، دلیلی که تجربه ادراکی می‌دهد می‌تواند نقض شود، و اگر نقض شود دیگر نمی‌تواند به باورهای ما معقولیت بخشد. مثلا، اگر بدانم که تحت تاثیر داروی توهم‌زا هستم، دلیلی که تجربه بینایی برای من فراهم می‌کند نقض می‌شود و دیگر تجربه بینایی به باور من معقولیت نمی‌بخشد. به صورت مشابه، کسانی هم که ‌می‌گویند گفته دیگران برای ما دلیل فراهم می‌کند طبیعتا منظورشان این است که این دلیل نقض‌پذیر است. به عبارت دیگر، ادعا این است كه باور به «الف ب است» از طریق باور به «x می‌گوید الف ب است» معقولیت‌ می‌یابد، مادامی‌که معارضی در ميان نباشد. تردیدی نیست که معارض می‌تواند معقولیت باور را از بین ببرد. اما باید میان این ادعا که «تعبد اصولا با عقلانیت مدرن در تضاد است» و «تعبد با وجود معارض با عقلانیت مدرن در تضاد است» تفاوت گذاشت. ادعای دوم ادعای آشکارا صادقی است که هیچ اختصاصی به تعبد به صورت ویژه ندارد. حرف ملکیان تنها این نیست که در صورت وجود معارض، هر منبع شناختي (از جمله متون ديني) قدرت توجيه‌بخشي خود را در مورد تعارض از دست مي‌دهد. بلکه ادعای او این است که اعتماد برمتابع دینی علی¬ا‌لاصول خطاست، چرا که «انسان مدرن بشدت استدلال‌گرا ست و به همان شدتی که استدلال‌گراست تعبدگریز است» (ص. 175). متاسفانه ملکیان مطلقا توجهی به این جزییات ندارد و می‌خواهد از گزاره‌هایی خیلی کلی و غیر دقیق نامعقولیت دین‌داری سنتی را بصورت کلی نتیجه بگیرد که به گمانم خطاست. ممکن است دین‌دار سنتی که شواهد مخالف را به هیچ می‌گیرد نامعقول باشد اما این به معنی که هر دین‌دار سنتی که مادامی که معارضی نیست به حرف پیامبری اعتماد ‌کند نامعقول است.</p>

<h4 id="معنویت-بهشت-ناممکن">«معنویت»، بهشت ناممکن</h4>

<p>سال‌هاست که پروژه ملکیان «عقلانیت و معنویت» ‌خوانده می‌شود. در در رهگذر باد و نگهبان لاله هم چندین سخنرانی درباره «معنویت» وجود دارد. با این همه، برای من دشوار است متوجه شوم ملکیان از «معنویت» دقیقا چه چیزی را مراد می‌کند. فهم من از ایده «معنویت» در نگاه ملکیان بر مبنای کتاب در رهگذر باد و نگهبان لاله چنین است: «معنویت» فرآیندی است که هدفش کسب ویژگی‌های روانی نظیر آرامش، امید، شادی و رضای خاطر است.</p>

<p>فرد «معنوی» - یعنی فردی که در این فرآیند شرکت دارد - به حداقل ممکن از گزاره‌های فراطبیعی باور دارد.</p>

<p>و فرآیند «معنویت» از طریق (از جمله) (1) تلاش برای «اصیل» زندگی کردن (یعنی زندگی کردن صرفا بر مبنای فهم خود و استدلال)، (2) تلاش برای آگاهی از وضعیت روانی خود و بهبود آن و(3) تلاش برای اخلاقی زیستن صورت می‌پذیرد.</p>

<p>با توجه به اینکه تعبدگریزی و عدم باور به «گزاره‌های سنگین متافیزیکی» در دل مفهوم «معنویت» گنجانده شده است، تعجبی ندارد که از نظر ملکیان «معنویت بدیل دین است» (ص.299). همچنین، با توجه به این‌که از ویژگی‌های انسان معنوی استدلالی بودن است «معنویت» بنابر تعریف با عقلانیت سازگار است.</p>

<p>به عبارت دیگر، پروژه سازگار کردن عقلانیت و معنویت، پروژه‌ای است که قرار است از طریق به¬دست¬دادن تعریفی از مفهوم «معنویت» که با عقلانیت سازگار باشد انجام پذیرد.</p>

<p>​      حال که فهم خود را از ایده «معنویت» در نزد ملکیان بیان کردم، استدلال می‌کنم که این مفهوم نامنسجم است. برای روشن شدن این موضوع خوب است ابتدا نگرانی‌ای که ملکیان چندین بار سعی می‌کند برای آن راه حلي فراهم کند مرور کنیم. نگرانی این است خصوصیات روانی نظیر آرامش و شادی می‌تواند برمبنای توهمات نيز حاصل شود. نخستين باري که این نگرانی در کتاب ظاهر می‌شود، پاسخ ملکیان این است: «در اینگونه موارد همیشه پاسخ آن متفکر معروف فرانسوی را نقل می‌کنم که میگفت «می‌توان بعضی انسان‌ها را تا ابد فریب داد، همه انسان‌ها را هم می‌توان برای مدت‌کوتاهی فریب داد، اما همه انسان‌ها را نمی‌توان تا ابد فریب داد»»(ص.24). از این که بگذریم که درستی سخن «آن متفکر معروف فرانسوی» محل تردید است، پاسخ ملکیان عملا سوال اصلی را نادیده می‌گیرد. نگرانی این است که چرا شادی و آرامش یک انسان معنوی مشخص ‌نمی‌تواند از طریق توهم حاصل شود. اما در اين پاسخ، ملکیان خود تصدیق می‌کند که بعضی انسان‌ها را می‌توان برای همیشه فریب داد. از اين رو نگراني درباره اين دسته انسان‌ها هنوز باقي است. بار دومی که در کتاب ملکیان با این نگرانی روبرو می‌شود پاسخ او قابل‌توجه‌تر است: «ما نمی‌خواهیم براساس توهم شاد باشیم، براساس توهم آرامش داشته باشیم، براساس توهم امیدوار باشیم. می‌خواهیم آرامش، امید و شادی براساس حقیقت داشته باشیم»(ص.129). این پاسخ به نظرم علی‌الاصول پاسخ مناسبی است. هرچند، شاید پاسخ دقیق‌تری که ملکیان باید می‌داد این بود که معنویت فرآیندی است که از یک طریق خاص –مثلا استدلالی بودن – قرار است به آرامش و شادی بینجامد و از آنجا که فرد معنوی ویژگی استدلالی بودن را دارد دچار توهم نخواهد گردید.</p>

<p>اما این پاسخ مشکل جدی‌تری را که مفهوم «معنویت» نزد ملکیان به آن دچار است آشکار می‌کند. چنان‌که گفته شد «معنویت» فرآیندی است که از طرق خاصی، از جمله استدلالی بودن و اخلاقی بودن، به فرآورده آرامش و شادی می‌رسد. اما مشکل این‌جاست که هدف استدلال آرامش نیست، بلکه رسیدن به صدق است. هدف اعمال اخلاقی نيز صرفا آرامش فاعل اخلاقی نیست، بلکه افزون بر آن، چیز‌هایی نظیر رعایت حقوق دیگران، کاستن از رنج دیگران و … نیز از اهداف فعل اخلاقي به شمار مي‌آيد. بنابراین، فرد معنوی، که در نگاه ملکیان، همیشه هدفش رسیدن به شادی و آرامش است، نمی‌تواند لزوما اخلاقی و استدلالی عمل کند، چرا که استدلالی بودن و اخلاقی زیستن طرقی نیست که لزوما ما را به آرامش برساند. به عبارت دیگر، فرد معنوی در پی کاهش رنج است اما راه‌هایی را طی‌می‌کند که او را لزوما به آن هدف نمی‌رساند.</p>

<p>در واقع، نگرانی این است که میان عملي كه به لحاظ اخلاقي درست است و عملی که به آرامش و شادی می‌انجامد گاهی اوقات تضاد وجود دارد. بنابراين، «معنويت» نمی‌تواند توامان هم شامل مولفه‌ای باشد که ما را به خصوصیات روانی مطلوب می‌رساند، و هم مولفه‌ای که مستلزم انجام كار درست (از نظر معرفتی و اخلاقی) است. این حقیقتی در جهان ماست که اخلاقی عمل کردن لزوما به کاهش درد و رنج فرد نمی‌انجامد. انجام عملي كه به لحاظ اخلاقي يا معرفتي درست است ممكن است با انجام عملی که شادی به همراه می‌آورد تعارض داشته باشد؛ و معلوم نیست در موارد تعارض فرد معنوی چه بايد بکند. عجیب است که فکر کنیم انسان معنوی اخلاق و عقلانیت را فدای شادی می‌کند. اما از سوی مقابل ، اگر قرار باشد انسان معنوی همواره اخلاق و استدلال را به شادی ترجیح دهد آنگاه معنوی زیستن چیزی جز اخلاقی و عقلانی زیستن نیست و اینگونه، «معنویت» مفهومی زائد خواهد بود. با این حال، ملکیان می‌گوید:</p>

<blockquote>
  <p>گاه هم اخلاق‌گرا هستم، و ولو غرض اول [یعنی ساختن جامعه‌ای که در آن بتوان آسوده زیست] و دوم [یعنی کاهش رنج و درد دیگران] را هم می‌خواهم، اما آن دو را برای چیز سومی می‌خواهم و آن رشد معنوی خودم است. این اخلاق‌گرایی است که معطوف به معنویت است. (صص. 222-223)</p>

</blockquote>

<p>مايه خرسندي است اگر کاهش رنج دیگران به کاهش رنج من هم بینجامد. اما متاسفانه، چنانکه گفته شد، ممکن است میان غرض اول و دوم با غرض سوم تنش پديد آيد و لذا فردی که در پی کاهش رنج است، نمی‌تواند همواره اخلاقی عمل کند. تصور کنید که کسی در شرایطی قرار بگیرد که در صورت لو دادن مخفیگاه، هزاران یهودی سوزانده خواهند شد، او وظیفه دارد که جای مخفیگاه را لو ندهد ولو اینکه جانش را از دست دهد. اگر فرد معنوی باید همیشه اخلاقی عمل کند، فرد مورد نظر برای اینکه معنوی باشد باید سکوت اختیار کند. اما از آن سو، اگر «معنویت» فرآیندی است که هدفش شادی و آرامش است، سکوت او عملی غیر‌معنوی محسوب می‌شود. «معنویت» قرار است، بنابر تعریف، شادی‌ را از طریق اخلاقی و استدلالی زیستن به همراه بیاورد. اما اینگونه یکی از مهمترین مشکلات تاریخ فلسفه اخلاق در تعریف معنویت نادیده گرفته شده است؛ یعنی این مشکل که اخلاقی عمل کردن لزوما در جهت منافع فرد نیست.</p>

<p>شاید ملکیان بگوید که در صورت تعارض اخلاق و ویژگی‌های مطلوب روانی باید اخلاق را ارجحیت داد، در این صورت معنوین مفهومی زاید و توخالی خواهد بود. اگر منظور ملکیان از معنویت است است که ابتدا سراغ اخلاق برویم و اگر اخلاق اجازه داد در پی شادی باشیم، آن گاه معنوی بودن چیزی جز اخلاقی عمل کردن و در پی عقل سلیم بودن نیست. به عبارت دیگر، هیچ فیلسوف اخلاقی نیست که منکر این باشد که فرد باید اخلاقی عمل کند و اگر شرایط اجازه داد در پی شادی خویش نیز باشد. اینکه برای امری بدیهی اسمی پرطمطراق مثل معنویت انتخاب کنیم در بهترین حالت آدرس اشتباه دادن و گمراه کردن دیگران است. خلاصه این‌که، ملکیان یا باید حاضر باشد که خصوصیات مطلوب روانی را فدای اخلاق و عقلانیت کند که در آن صورت «معنویت» مفهومی زاید خواهد بود و یا، برای اینکه «معنویت» مفهومی زائد نباشد، باید برای انسان معنوی در پی خصوصیات مطلوب روانی بودن را در اولویت قرار دهد که در آن صورت فرد معنوی می‌تواند فردی غیرعقلانی و غیراخلاقی باشد. اصرار بر همنشینی همواره عقلانیت و اخلاق و شادی، «معنویت» را بهشتی می‌کند که متاسفانه در جهان ما دست¬نا‌یافتنی است. اخلاقی بودن، استدلالی بودن، و همواره در پی‌آرامش بودن، راه‌هایی است که ما را به‎جاهای متفاوت و متعارضی می‌برند. «معنویت» در هیچ‌کجای زمین نیست؛ تنها ممکن است در بهشتی تحقق یابد که رسیدن به آن بهشت، اگر معجزه‌ای از راه درنرسد، برای ما زمینیان ممکن نیست.</p>

<h4 id="اشتباهات-واضح">اشتباهات واضح</h4>

<p>در در رهگذار باد و نگهبان لاله اشتباهات واضحی به چشم می‌خورد. ممکن است برخی از آنها تنها به این دلیل در رهگذار باد و نگهبان لاله وجود دارند که کتاب مجموعه سخنرانی‌هایی است که برای عموم ارائه شده است و برای همین دقتی را که بايد ندارد. (با این‌ حال، نمی‌توانم این آرزوی خود را کتمان کنم که ای‌کاش ملکیان و دیگر روشنفکران ما از ادامه دادن سنت شریعتی – که شاید در زمان شریعتی توجیه‌پذیر بود- دست بردارند، و به جای منتشر کردن سخنرانی‌های عمومی، ایده‌های خود را در قالب کتاب یا مقاله‌ای منسجم، با ارجاعات مشخص و با استدلال‌های دقیق و روشن تالیف و منتشر کنند.) من به اختصار به چند مورد از این اشتباهات غریب اشاره می‌کنم:</p>

<ol>
  <li>«ممکن است یک گزاره برای من با مجموعه آگاهیهایی که دارم، باور صادق موجه باشد و همان گزاره برای شما باور صادق غیرموجه باشد و برای دیگری، باور غیرصادق غیرموجه» (ص. 336)
نکته اصلی ملکیان که توجیه مفهومی نسبی است درست است. اما برخلاف گفته ملکیان، صدق مفهومی نسبی نیست. اگر یک گزاره صادق باشد برای همه صادق است. مثلا، ممکن نیست که این گزاره که دایناسورها قبل از سال 2000 میلادی منقرض شده اند برای من صادق باشد اما برای دیگری نباشد؛ البته ممکن است من به آن باور داشته باشم و دیگری نه؛ ممکن است باور من به آن موجه باشد و باور دیگری نه. اما صادق بودن آن به من و دیگری وابسته نیست. عبارات بالا حاکی از نگاهی است که مفهوم صدق را نسبی می‌داند؛ نگاهی که به باور من خطاست.</li>
  <li>«خوب و بد در امور اجتناب‌پذیر معنا دارد؛ در امور اجتناب‌ناپذیر، اصلا خوب و بد معنا ندارد» (ص. 253)
 مرگ من اجتناب‌ناپذیر است اما برای من بد است. دیدن با چشمان باز اجتناب‌ناپذیر است اما دیدن خیر ‌معرفتی است. باید دقت کنیم که گفته ملکیان تفاوت دارد با آموزه‌‌ دیگری که بسیاری آن را درست می‌دانند، یعنی این آموزه که اگر فعلي برای من غیرممکن باشد، وظیفه‌ای ندارم که آن را انجام دهم. آموزه اخیر درباره وظیفه است و نه ارزش‌ .</li>
  <li>«اگر وظیفه اخلاقی ناظر به گذشته (گذشته‌نگر) [که بخاطر کارهایی که در گذشته با دیگران کرده‌ام پدید می‌آید] با وظیفه ناظر به آینده (آینده‌نگر) [که آثار و نتایج مطلوبی را در آینده زندگی خود و دیگران پدید می‌آورد] تعارض پیدا کند، وظیفه ناظر به گذشته مقدم است. هر وجدان اخلاقی‌ای این را قبول می‌کند که اگر چیزی در گذشته به عهد گرفته‌ام و چیزی را هم به عهد نگرفته‌ام، اما می‌توانم انجام دهم و کار خوبی هست و این دو با هم تعارض دارند باید آن را که به عهد گرفته ام انجام دهم» (ص. 345)
 گفته ملکیان در این شکل کلی نمی‌تواند درست باشد، به دلیل اینکه شاید وظیفه آینده‌نگر بسیار قوی‌تر از وظیفه گذشته‌نگر باشد. مثلا، من با دوستم عهد کرده‌ام که ساعت 10 به دنبال او بروم که با هم به سینما برویم. در راه کودکی را می‌بینم که جانش به خطر افتاده است. من به سادگی می‌توانم جان کودک را نجات دهم، فقط این کار کمی وقت من را می‌گیرد و کمی دیرتر به قرارم می‌رسم. واضح است که در اینجا وظیفه آینده‌نگر نجات کودک بر وظیفه گذشته‌نگر وفای به عهد غلبه پیدا می‌کند.</li>
  <li>«باید لااقل یک الگو برای واقعیت داشته باشید، تا وقتی در مورد هر چیزی می‌گویید واقعیت دارد یا نه، منظورتان این باشد که آیا مثل آن الگو است یا نه. […] الگوی واقعیت را هر چه بدانیم، و حتی چیزی غیر از این موارد نه‌گانه را هم بیفزاییم، اعتباری است. بلاخره ما همگی باید با یکدیگر وفاق کنیم که چیزی را بعنوان الگوی واقعیت بپذیریم. هیچ استدلالی نمی‌توان ارائه کرد مبنی بر اینکه این الگوی خاص الگوی حقیقی واقعیت است. از این رو معتقدم اعتبار بالمآل واقعیت را تعیین می‌کند. البته در استدلال کردن یک سلسه مصلحت‌سنجی‌های عملی نیز لحاظ می‌شود؛ گرچه مصلحت‌اندیشیهای عملی‌ای که پشتوانه چنین اعتباری‌اند، چیزی جز استدلال نظری‌ای است که به سود آن ارائه می‌شود. هیچ‌گونه استدلال نظری برای چیزی که آن را الگوی واقعیت، اعتبار می‌کنیم، نداریم…در اینجاست که به نوعی قرارداد‌گرایی قائلم» (ص. 232و325)
 این عبارات ملکیان بیانگر نسبی‌گرایی تمام‌عیاری در هستی‌شناسی است که شاذ و غریب است. بر مبنای گفته ملکیان، لااقل در شکلی که در بالا بیان شده ‌است، اینکه الکترون‌ها وجود دارند و غول‌های سه‌سر وجود ندارند صرفا به دلیل قرارداد ماست. می‌توان جامعه‌ جادوگری را تصور کرد که قرارداد ‌می‌کنند غول‌های سه‌سر وجود دارند و الکترون‌ها وجود ندارند. اینگونه نیست که ادعاهای هستی‌شناسانه مبتنی بر علم فیزیک از ادعا‌های هستی‌شناسانه جامعه جادوگری به حقیقت نزدیک‌تر باشد. بايد توجه داشت که ادعای ملکیان درباره قراردادی بودن معنای واژه‌ها نیست. تردیدی نیست که به دلیل قرارداد‌های ما است که واژه «الکترون» در زبان فارسی به معنی الکترون بکارمی‌رود. ممکن است همین واژه در زبان دیگری به معنی دیگری بکار¬رود. اما ادعای ملکیان، نه درباره قراردادی بودن معنای واژه‌ها، که درباره قراردادی بودن واقعیت داشتن چیزهاست. بر مبنای این دیدگاه، واقعیت داشتن موجودی که در علم فیزیک به آن الکترون می‌گویند (و در زبان‌های مختلف با واژه‌های متفاوتی به آن اشاره می‌شود) وابسته به قرارداد‌های ما است. این نسبی‌گرایی عجیب‌وغریب در متافیزیک مستقیما به نسبی‌گرایی عجیب‌وغریبی در اخلاق هم می‌انجامد. نتیجه دیدگاه ملکیان این است گه واقعیت اخلاقی نیز، درست مانند واقعیات فیزیکی، وابسته به قرارداد‌های ما هستند. از این رو، مستقل از قراردادهای جامعه، نمی‌توان درباره وضعیت اخلاقی عمل ختنه دختران به قصد مطیع‌کردنشان و یا حمایت زنان قربانی خشونت سخن گفت. در قراردادی شاید ختنه دختران به قصد مطیع‌کردنشان کار اخلاقا لازمي باشد (و اگر شما بخشی از جامعه‌ای با چنین قراردادی باشید اخلاقا برعهده شما است که آن را انجام دهید). در این قرارداد، چه بسا حمایت از زنان قرباني خشونت‌ کار اخلاقا دهشتناکی باشد. من اما بر‌این باورم که آشکارا صادق است که، مستقل از جامعه و قرار‌داد‌های ما، الکترون‌ها وجود دارند وغول‌ها خیر؛ فارغ از هر قراردادی، و در تمام جوامع، ختنه دختران به قصد مطیع‌کردنشان کاری اخلاقا ناروا است و حمایت از زنان قربانی خشونت کاری اخلاقا درست. بنابراین، هر تئوری‌ای که این نتایج شهودی را نقض کند خطا می‌دانم. وانگهی، گفتنی است که این نسبی‌گرایی غلیظ، تاکید ملکیان بر صدق و دیدگاه‌های رئالیستیک را عملا از محتوا خالی می‌کند.</li>
</ol>


  </div>
</div>
</section>

    <section>
<!-- Footer -->
<footer class="page-footer font-small bg-secondary text-light">

  <!-- Footer Links -->
  <div class="container">

    <!-- Grid row-->
    <hr class="" style="margin: 0 15%;">

    <!-- Grid row-->
    <div class="row d-flex text-center justify-content-center mb-md-0 mb-4">

      <!-- Grid column -->
      <div class="col-md-8 col-12 mt-5 ">
        <p style="line-height: 1.7rem">لورم ایپسوم متن ساختگی با تولید سادگی نامفهوم از صنعت چاپ و با استفاده از طراحان گرافیک است. چاپگرها و متون بلکه روزنامه و مجله در ستون و سطرآنچنان که لازم است و برای شرایط فعلی تکنولوژی مورد نیاز و کاربردهای متنوع با هدف بهبود ابزارهای کاربردی می باشد. کتابهای زیادی در شصت و سه درصد گذشته، حال و آینده شناخت فراوان جامعه و متخصصان را می طلبد تا با نرم افزارها شناخت بیشتری را برای طراحان رایانه ای علی الخصوص طراحان خلاقی و فرهنگ پیشرو در زبان فارسی ایجاد کرد. در این صورت می توان امید داشت که تمام و دشواری موجود در ارائه راهکارها و شرایط سخت تایپ به پایان رسد وزمان مورد نیاز شامل حروفچینی دستاوردهای اصلی و جوابگوی سوالات پیوسته اهل دنیای موجود طراحی اساسا مورد استفاده قرار گیرد.</p>
      </div>
      <!-- Grid column -->

    </div>
    <!-- Grid row-->
    <hr class="clearfix d-md-none rgba-white-light" style="margin: 10% 15% 5%;">

    <!-- Grid row-->
    <div class="row pb-3">

      <!-- Grid column -->
      <div class="col-md-12">

        <div class="mb-5 flex-center text-center">

          <!-- Twitter -->
          <a class="tw-ic">
            <i class="fab fa-twitter fa-lg white-text mr-4"> </i>
          </a>
          <!-- Telegram -->
          <a class="tw-ic">
            <i class="fab fa-telegram fa-lg white-text mr-4"> </i>
          </a>
          <!--Instagram-->
          <a class="ins-ic">
            <i class="fab fa-instagram fa-lg white-text mr-4"> </i>
          </a>
        </div>

      </div>
      <!-- Grid column -->

    </div>
    <!-- Grid row-->

  </div>
  <!-- Footer Links -->

  <!-- Copyright -->
  <div class="footer-copyright text-center py-3 bg-dark" dir="ltr">© 2020 Copyright:
    <a href="/"> nimfasele.ir</a>
  </div>
  <!-- Copyright -->

</footer>
<!-- Footer -->

</section>



  </body>
</html>
