<!doctype html>
<html  dir="rtl" lang="fa">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>نظریه‌یِ معرفت در پدیدارشناسی</title>
    <link rel="stylesheet" href="/assets/css/styles.css">
    <link rel="stylesheet" href="/assets/css/bootstrap.min.css">
    <link rel="stylesheet" href="/assets/css/filtrify.css">
    <link rel="stylesheet" href="/assets/fonts/fontawesome/css/all.css">
    <script src="/assets/js/jquery.min.js"></script>
    <script src="/assets/js/bootstrap.min.js"></script>
    <script src="/assets/js/isotope.pkgd.min.js"></script>
    <script src="/assets/js/custom.js"></script>

  </head>
  <body class="text-dark text-justify">
    <nav class="navbar sticky-top navbar-expand-lg navbar-dark bg-dark">
    <div class="container">
      <a class="navbar-brand" href="/">
        <img src="/assets/img/logo180x50.png" width="160" height="45" alt="">
      </a>
        <button class="navbar-toggler" type="button" data-toggle="collapse" data-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
            <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
            <ul class="navbar-nav mr-auto">
              
              <li class="nav-link "><a class="nav-link" href="/">صفحه نخست</span></a></li>
              
              <li class="nav-link "><a class="nav-link" href="/authors.html">نویسندگان</span></a></li>
              
              <li class="nav-link "><a class="nav-link" href="/critics.html">منتقدان</span></a></li>
              
              <li class="nav-link "><a class="nav-link" href="/categories.html">موضوعات</span></a></li>
              
              <li class="nav-link "><a class="nav-link" href="/tags.html">برچسب‌ها</span></a></li>
              
            </ul>
        </div>
    </div>
</nav>

    <section class="bg-light">
<div class="container bc-icons-2">
  <nav aria-label="breadcrumb">
    <ol class="breadcrumb red lighten-4 bg-light">
      <li class="breadcrumb-item">
        <a class="black-text" href="/"><i class="fas fa-home ml-1" aria-hidden="true"></i></a>
        <i class="fas fa-angle-double-left mx-2" aria-hidden="true"></i>
      </li>
      
      
      <li class="breadcrumb-item">
        <a class="black-text" href="/categories/philosophy.html">فلسفه</a>
        <i class="fas fa-angle-double-left mx-2" aria-hidden="true"></i>
      </li>
      
      
      <li class="breadcrumb-item active">نظریه‌یِ معرفت در پدیدارشناسی</li>
    </ol>
  </nav>
</div>

</section>
<section>

  <div class="container  py-3">
    <div class="row">
    <div class="col-8">
      <small> <a href="/categories/philosophy.html">فلسفه</a></small>
      <h3>نظریه‌یِ معرفت در پدیدارشناسی</h3>
      <p>
        <small>نقدِ  <a href="/critics/mzamani.html" title="پژوهشگاه دانش‌های بنیادی">محسن زمانی</a></small>
        <small>بر </small>
        <small>کتابِ  <a href="/authors/hpietersma.html">هنري پيترزما</a></small>
      </p>
      
      
      
      <h5>شناسنامه کتاب:</h5>
      <ul>
        <li>عنوان کتاب: نظريه معرفت در پديدارشناسي (هوسرل هايدگر مرلوپونتي)</li>
        <li>نویسنده:  <a href="/authors/hpietersma.html">هنري پيترزما</a></li>
        
         <li>ناشر: کرگدن</li>
         <li>تاریخ و نوبت نشر: ۱۳۹۸</li>
         <li>تعداد صفحه: ۴۲۴</li>
      </ul>
      <small>
        <i class="fa fa-tag" aria-hidden="true"></i> <a href="/tags/philosophy.html">فلسفه</a> <a href="/tags/phenomenology.html">پدیدارشناسی</a> <a href="/tags/epistemology.html">معرفت‌شناسی</a> <a href="/tags/husserl.html">هوسرل</a> <a href="/tags/heidegger.html">هايدگر</a> <a href="/tags/merleoponti.html">مرلوپونتي</a>
        <i class="fa fa-share-alt" aria-hidden="true"></i> <a href="#">اشتراک</a>
      </small>
    </div>
    <div class="col-4">
      <img class="img-fluid" src="/assets/img/coverPietersma.jpg" alt="">
    </div>
</div>
<hr/>
<div class="row">
  <div class="container">
    <h2>نقد کتاب:</h2>
     <p><strong>یک-</strong> سنتی دیرپا در فلسفه وجود دارد که در آن به نحوه‌یِ باور آوردن‌مان و موضوعِ آن می‌پردازند: این که چگونه باورهایِ جزیی و کلی‌مان حاصل می‌شود و در این مسیر چه فرآیندهایی در کار اند. آیا مفاهیمی که به اشیاء اطلاق می‌کنیم حاصلِ انتزاع از تجربه اند یا قالب‌هایی اند که ذهن از پیش در خود دارد؟ دیگر این که محتوایِ باورها و موضوعِ تجربه‌هایِ ما چیستند؟ آیا ایده‌ها/داده‌هایِ حسی یا برساختی از آن‌ها هستند یا خودِ اشیاء؟ آیا وجودِ ذهنی است؟ در این‌جا‌ها ما داریم کاری توصیفی می‌کنیم از نحوه‌ای که باورهای‌مان را می‌سازیم و این که محتوایِ باورهای‌مان چیست. البته به این سنت هم «معرفت‌شناسی» می‌گفته اند. در مقابل به چیزِ دیگری هم «معرفت‌شناسی» می‌گویند. در معنیِ اخیر، گذشته از تحلیلِ مفاهیمِ معرفتی‌ای چون معرفت و توجیه، در پیِ آن هستیم که بدانیم <em>نرم‌هایِ</em> معرفتی کدام اند. یعنی به چه چیزهایی <em>باید</em> باور داشت و به چه چیزهایی <em>نباید</em> باور داشت. مثلاً کسی که شاهدگرا است، می‌گوید تنها باید به چیزهایی باور داشت که برای‌شان شاهدی داریم و شاهدی خلاف‌شان نداریم. کسی ممکن است بگوید درباره‌یِ برخی از باورها مجاز است که بدونِ شاهد هم بدان‌ها باور آوریم. در معرفت‌شناسیِ اختلافِ نظر از این می‌پرسیم که در شرایطی که با هم‌تایِ معرفتی خود اختلافِ نظر داریم، باید چه روی‌کرد باوری‌ای اختیار کنیم. در معرفت‌شناسیِ دینی از این می‌پرسیم که آیا تجریه‌یِ دینی می‌تواند مجاز کند که باوری دینی را مقبول بشماریم؟ به این معنی «معرفت‌شناسی» علمی است هنجاری. در سنتِ تحلیلیِ معاصر به آن دانشِ توصیفی نام‌هایِ دیگری می‌دهند و پاسخ به پرسش‌هایِ آن را می‌توان غالباً در فلسفه‌یِ ذهن و خصوصاً مباحثی راجع به ادراک و محتوایِ حالت‌هایِ ذهنی یافت. قطعاً ناروا است که من به سببِ این که در سنتِ تحلیلی تربیت‌یافته ام، بگویم که «معرفت‌شناسی» را باید برایِ این دانشِ هنجاری به کار برد و نه آن علمِ توصیفی. انصاف را که ملاحظه‌یِ تاریخِ کاربردِ این اصطلاح را کردن اتفاقاً کفه‌ را به سود تناسبِ این لفظ با دانشِ توصیفی سنگین‌تر می‌کند.</p>

<p>یکی از سنت‌هایی که به پرسشِ اول می‌پردازد، سنتِ استعلایی است که ریشه در کانت دارد و هوسرل آن را تفصیل داده است و تدقیق کرده. طبقِ روایتِ کتاب، کانت با این مشکل مواجه بود: که اگر موضوعِ شناخت را اشیاءِ مستقل از ذهن بدانیم، به چنان جدایی بینِ سوژه و ‌ابژه قائل شده ایم و این معرفت به جهان را ناممکن می‌کند. «اگر ابژه و انسان شناسنده را بیرون از یگدیگر بدانیم، موضعی جز شکاکیت باقی نمی‌ماند، زیرا معرفت ناممکن می‌شود.» (۳۴) برایِ رهایی از شکاکیت راهی جز این نیست این جدایی را نفی کنیم. برایِ این کار باید در تعریفِ شیء بازبینی کنیم. شیء چیزی نیست که «آن بیرون» باشد، شیء ساخته‌یِ شناخت است. شیء چیزی نیست جز در قالبِ مفاهیم پیشین ذهن درآوردنِ داده‌ها. داد‌ه‌هایی که مفاهیم موردِ نظر بر آن‌ها اطلاق می‌شوند، خود دارایِ ویژگی‌هایی متناظر نیستند. در این صورت دیگر جدایی‌ای در کار نیست و برهانِ شکاکیت از کار می‌ا‌فتد. به طورِ خلاصه، در روی‌کردِ استعلایی <em>بیرون بودنی</em> نفی می‌شود: بیرون بودنِ شیء از ذهن؛ بیرون بودنِ ابژه از سوژه. چنان که دیده می‌شود، در این‌جا معضلی معرفتی با آموزه‌ای متافیزیکی حل شده است. نویسنده هم به توصیفی بودنِ سرشتِ این بحث تصریح می‌کند: «این نظریه ادعا دارد منحصراً توصیفی است … معرفت‌شناسی پدیدارشناسانه حالت سوبژکتیو دستیابی ما به ابژه‌ها را توصیف می‌کند.» (۲۶)</p>

<p>یکی از مباحثی که در معرفت‌شناسیِ در معنیِ دوم، مطرح می‌شود، برون‌گرایی در توجیه است. برون‌گرایان در توجیه می‌گویند اموری که می‌توانند در تعیینِ موجه بودنِ باوری نقش بازی کنند، به امورِ درونی محدود نمی‌شوند. معمولاً منظور از امورِ درونی، اموری اند که در دست‌رسِ شناختیِ شخص قرار دارند؛ بدین معنی که شخص بتواند آن‌ها را با تامل بداند. با این تعریف تجربه‌ها و باورهایِ من از امورِ درونی من اند و این که علتِ باورِ من چیست، این که چه فرآیندِ باورسازی این باورِ مرا ساخته است، و این که این فرآیند در این محیط بیش‌تر باورِ صادق می‌آفریند تا کاذب، از امورِ بیرونی من اند. یکی از مواردِ نقضی که درون‌گرایان علیهِ برون‌گرایان مطرح می‌کنند، همان‌ است که «مشکلِ جدیدِ شیطانِ فریب‌کار» خوانده می‌شود. آن‌ها می‌گویند کسی که قربانیِ روحِ خبیثِ دکارتی شده است، همان باورها و تجربه‌هایی را دارد که ما داریم، ولی فرآیند ادراکِ حسیِ او غیرقابل اعتماد است؛ به این دلیل که باورهایِ کاذب تولید می‌کنند. طبقِ برون‌گرایی وضعیت توجیهیِ من و کسی تجربه‌ها و باورهایی دقیقاً چون من دارد ولی قربانیِ روحِ خبیثِ دکارتی است، متفاوت است. برون‌گرایان این نتیجه را غیرشهودی می‌دانند.</p>

<p>چنان‌که دیده می‌شود. برون‌گرایی چیزی درباره‌یِ توجیه است و درون‌گرا و برون‌گرا در این با هم اختلاف ندارند که صدق چیست. درون‌گرا و برون‌گرا حتا درباره‌یِ این هم اختلاف ندارند که امورِ بیرونیِ دیگری هم در موجه بودن دخیل اند، مثلاً در موقعیتِ گتیه‌ای بودن. من نمی‌توانم بدانم که فلان باورام موجه و صادق است ولی مفیدِ معرفت نیست.</p>

<p>حال ببینیم روایتِ پیترزما چگونه برون‌گرایی در توجیه را به پدیدارشناسی ربط می‌دهد. برایِ بررسی این موضوع چند نقلِ قول از او می‌آورم و سپس نقدهای‌ام را بدان‌ها مطرح می‌کنم.</p>

<blockquote>
  <p>(i): «آنچه به این نظریه‌ها ویژگی برون‌گرایانه این فرض است که بدون مشغول داشتن خاطرمان به تفسیر سوژة شناسنده از موقعیتِ شناختی، مثلاً انواع استدلال‌هایی که سوژه برای اعتقاد به صادق یا کاذب بودن باور ارائه می‌دهد، می‌توانیم معرفت و باور موجه را به‌درستی مشخص کنیم. مطابق چنین دیدگاهی باور می‌تواند فارغ از هرگونه نسبت با دیگر باورهای سوژه باوری صادق باشد. واضح است که دیدگاه سراپا برون‌گرا به کار پدیدارشناسی نمی‌آید.» (۲۴)</p>
</blockquote>

<p>۱- نقلِ قولی که از آرمسترانگ آورد، درباره‌یِ باورهایِ غیراستنتاجی است. اگر سوژه «انواع استدلال‌هایی که سوژه برای اعتقاد به صادق یا کاذب بودن باور ارائه می‌دهد» پس این باور استنتاجی است.</p>

<p>۲- درباره‌یِ باورهایِ استنتاجی برون‌گرا حتماً وضعیتِ معرفتیِ استدلالی را که موجبِ باورِ موردِ نظر شده است در وضعیتِ توجیهی آن باور ذی‌مدخل می‌داند. برایِ این که باوری استنتناجی موجه باشد، در اصطلاحِ گلدمن، فرآیند‌باورسازِ وابسته به باوری که آن باور را ساخته است، باید قابلِ اعتماد باشد.</p>

<p>۳- نویسنده می‌گوید «مطابق چنین دیدگاهی باور می‌تواند فارغ از هرگونه نسبت با دیگر باورهای سوژه باوری صادق باشد». اما این که محلِ اختلافِ برون‌گرا و درون‌گرا نیست. اصلاً مسئله برون‌گرا، اولاً، صدق نیست؛ توجیه است. حتا کسی که درباره‌یِ صدق انسجام‌گرا است، می‌تواند درباره‌یِ توجیه برون‌گرا باشد. مثلاً توجیه را همان انسجام بداند ولی، به سببِ پیچیدگیِ این واقعیت که باورهای‌اش منسجم اند، آن را برایِ شخص دست‌رس‌پذیر نداند.</p>

<p>۴- از گفته‌یِ نویسنده این برمی‌آید که پدیدارشناسی با نظریه‌یِ انسجام در صدق ملازم است. اما خود، به درستی، در ادامه متذکر می‌گوید که آن بازبینی‌ای که پدیدارشناس باید انجام دهد در لایه‌یِ متافیزیک انجام می‌شود و نه در لایه‌یِ نظریه‌یِ صدق. صدق هنوز تطابقی است، ولی مطابق با چیزی است که حاصلِ فرآیندِ شناخت است نه مستقل از آن.</p>

<p>۵- مهم‌تر از همه این که او بینِ معرفت‌شناسی در معنایِ اول و معرفت‌شناسی در معنایِ دوم پل زده است، بی‌آن‌که بگوید چرا. حدس من این نیست که اشتراکِ «بیرونی» در دو آموزه‌یِ «بیرونی نبودنِ شیء/موضوعِ شناخت» و «امکانِ بیرونی بودنِ توجیه» رهزنی کرده است و اولی را، که آموزه‌یِ اصلیِ پدیدارشناسی است، با دومی که آموزه‌یِ اصلی برون‌گرایی در توجیه است، خلط کرده است.</p>

<blockquote>
  <p>(ii): «چنین برون‌گرایانی استدلال می‌کنند که اگر می‌خواهیم به حقیقت و معرفت برسیم، باید تجربه‌ای شناختی را پشتِ سر بگذرانیم که مالکیت ما را بر حقیقت و معرفت «به‌نحو مطلق تضمین کند». (۲۵)</p>
</blockquote>

<p>۱- کاش مترجم به جایِ «حقیقت» می‌گذاشت «صدق».</p>

<p>۲- نویسنده بارها از تعبیرِ «مالکیتِ حقیقت» سود می‌برد. من که طعنی در آن درک می‌کنم. من حرف‌اش را این‌گونه می‌شنوم. «فکر کرده اند حقیقت ملکِ طلق آنان است». جایِ دیگری می‌گوید «[هوسرل] می‌خواهد تجربة شناختی را از نظارت این ناظر-ناقد بیرونی برهاند». (ص. ۲۵) نمی‌دانم چرا برون‌گرایِ بیچاره که در پیِ تحلیلِ مفهومِ توجیه است، چون پلیسِ گشتاپو یا اس‌اس تصور می‌کند؟ جلوتر نویسنده نیست اذعان دارد که هوسرل روی‌کردی خصمانه به برون‌گرایی دارد. این همان‌قدر ناموجه است که من بگویم: پدیدارشناس موجودی خودمحور است که متفرعنانه خود را دائرمدارِ عالمِ امکان می‌داند و سودایِ هم‌عنانی با خداوند را دارد در خلقِ جهان. پدیدارشناسی عینِ فرعونیت است.</p>

<p>۳- من نمی‌دانم نویسنده «به‌نحو مطلق تضمین کند» را از کجا آورده است. اگر منظور این است که برایِ موجه و به تبع معرفت بودن، باور باید خطاناپذیر باشد، هیچ ‌برون‌گرایی چنین نمی‌گوید. مثلاً اعتمادگرا می‌گوید برایِ موجه بودنِ باور کافی است که محصولِ فرآیندِ باورسازی باشد که در محیطِ باور‌آورنده، اکثراً باورهایِ صادق تولید کند.</p>

<blockquote>
  <p>(iii): «برون‌گرایان عقیده دارند که این امکان علی‌الاصول وجود دارد که باوری بدونِ تایید دیگر باورهای فردِ باورمند به معرفت تبدیل شود. بنابراین، می‌توان گفت برون‌گرایی با چنین دیدگاهی موضوع مهم توجیه را به کلی نادیده می‌گیرد». (۲۵)</p>
</blockquote>

<p>این را هر مبناگرایی می‌پذیرد. مبناگرایی دقیقاً این‌ آموزه است که ممکن است باوری موجه باشد نه به خاطرِ ارتباط‌اش با دیگر باورهایِ شخص؛ بلکه مثلاً تجربه‌ای آن را موجه کند. (و البته همچنین این آموزه که هر سلسله‌یِ باورهایِ موجهِ استنتاجی به باورهایِ مبنایی ختم می‌شوند). این آموزه در مقابلِ انسجام‌گرایی در توجیه قرار دارد که تنها ارتباط باوری با باورهایِ دیگر را توجیه‌بخش می‌داند. درون‌گرایان زیادی مبناگرا اند.</p>

<blockquote>
  <p>(iv): «در بخشِ نخست این فصل از دو دیدگاه کاملاً متفاوت دربارة حقیقت صحبت کردم. یکی از این دیدگاه‌ها (برون‌گرایی) حقیقت را نوعی مایملک و معرفت را حالتی از هستی می‌داند که با آنچه حقیقت را می‌سازد نسبت دارد. دیدگاه دیگر (پدیدارشناسانه) حقیقت را چیزی می‌داند که … نیروهای پژوهشی را درگیر خویش می‌سازد.» (۶۵)</p>
</blockquote>

<p>برون‌گرایی نظریه‌ای درباره‌یِ صدق نیست.</p>

<blockquote>
  <p>(v): «مطابق تعریفی که واقع‌گرایان … از … صدق به دست می‌دهند، پرسش‌هایی در زمینة توجیه نه مجال طرح می‌یابند و نه امکان پاسخ.» (۷۲)</p>
</blockquote>

<p>واقع‌گرایی در صدق مانعِ نظریه‌یِ توجیه داشتن نیست.</p>

<blockquote>
  <p>(vi): نشانه‌ای دیگر از این که بحث درباره‌یِ توجیه نیست. نویسنده می‌گوید که ایده‌آلیست واقع‌گرا را جزم‌اندیش، ساده‌لوح، و انتزاعی می‌داند. چون به ترتیب، قائل است به نظریه‌یِ تطابقیِ صدق، باور دارد که قوایِ شناختی‌اش او را قادر می‌کنند که واقع را بشناسد ولی به این که چگونه این به این باورها رسیده است سربازمی‌زند، و از «روند وحدت‌بخشی خودابژه‌سازی» غافل است. (۳-۴۲) این‌ها هیچ‌کدام ناظر به توجیه نیستند.</p>
</blockquote>

<p><strong>دو-</strong> استدلالِ اصلیِ کتاب برایِ این که واقع‌گرایی به شکاکیت می‌رسد این است که هیچ استدلالِ خطاناپذیری وجود ندارد که ما را از داده‌یِ حسی به شیءِ خارجی برساند. مثلاً در صفحه‌یِ ۳۷۱ از هایدگر نقل می‌کند، چون استدلالی وجود ندارد که ما را از معلول به علت برساندُ نمی‌توان استدلالی برساخت که از داده‌هایِ حسی به وجودِ اشیاءِ جهانِ خارج برسیم. یا: «شکاک معتقد است حتی اگر تمامی آن قوای شناختی را که گفته می‌شود در ما هست به کار بگیریم، با این سازگار است چیزی مطابقِ آن [محصولِ قوایِ شناختی] موجود نباشد و با این قوا شناختنی.» (۳۴)</p>

<p>اگر مشکل برگذشتن از شکاکیت باشد، راه‌هایِ دیگری هم هست که اتفاقاً نویسنده به آن اشاره کرده است. مثلاً:</p>

<p>۱- خطاپذیر دانستن توجیه و معرفت.</p>

<blockquote>
  <p>«واقع‌گرا معتقد است که حتی باوری کاملاً موجه هم ممکن است کاذب باشد». (۷۱)</p>
</blockquote>

<p>اگر مجاز باشد که باوری خطاپذیر معرفت باشد، این که استدلالی خطاپذیر از داده‌هایِ حسی به وجودِ جهانِ خارج وجود ندارد، به‌خودی‌خود، نافیِ معرفت به جهانِ خارج نیست.</p>

<p>۲- تلقیِ معرفتی از صدق.</p>

<blockquote>
  <p>«اگر این یا آن ابژه را (درون چارچوبی معین) موجود بدانیم، بالضروره راه‌هایی وجود دارند که افرادِ متعلق به آن‌گونه را برای سوژة شناختی دست‌رس‌پذیر می‌سازند. به عبارت دیگر درون چهارچوب، هیچ ابژة شناخت‌ناپذیری وجود ندارد.» (۵۲)</p>
</blockquote>

<p>این هم ادعایی است درباره‌یِ صدق: صدق مفهومی است معرفتی: صدقِ ناشناختنی وجود ندارد. در مقابل واقع‌گرا می‌گوید ممکن است صدقی ناشناختنی باشد؛ خواه بدین خاطر که هیچ‌وقت آزمونِ ممکنی برایِ آن وجود ندارد (حدسِ گلدباخ، دوبرابر شدنِ ابعاد جهان در هر روز) خواه چون دستگاهِ شناختیِ ما نمی‌تواند واجدِ مفاهیمی باشد که برایِ درکِ برخی موجوداتِ مستقل از ما لازم اند (خدا، قوانینی خیلی پیچیده در طبیعت). (حال چه کسی حقیقت را در «تملک» خویش می‌داند؟ (همچنین بنگرید به: «با لحاظ کردن چارچوب مفهومی، هیچ پرسشی در باب هستی بی‌پاسخ نمی‌ماند.» (۶۳))</p>

<p>این هم راهی است برایِ پاسخ به شکاک: شکاک واقع‌گرا است و می‌گوید هیچ‌وقت نمی‌توانیم باورِ صادقی درباره‌یِ واقع داشته باشیم. اما این که چیزی هست که نمی‌توان بدان معرفت یافت، طبقِ این مفهومِ معرفتی از صدق، ناپذیرفتنی است. اگر بگوییم صدق اصلاً یعنی همین، دیگر چه نیازی با آن دم‌ودستگاهِ مفهومِ پیشین داریم؟ یعنی با پذیرشِ نظریه‌یِ معرفتیِ صدق هم کار راه می‌افتد.</p>

<p>اما نویسنده حتا ادعایِ قوی‌تری هم می‌کند: نه تنها صدق چیزی است که دانستنی است، صادق بودن چیزی نیست جز موجه بودن:</p>

<blockquote>
  <p>«واقع‌گرا معتقد است که حتی باوری کاملاِ موجه هم ممکن است کاذب باشد.» (۷۱)</p>
</blockquote>

<p>لابد استعلاگرا به این قائل نیست و اگر چنین باشد، لااقل ادعایی است بسیار عجیب. این ادعاها در جاهایِ دیگر هم تکرار می‌شود:</p>

<blockquote>
  <p>«صدق مستلزم چیزی بیشتر و بالاتر از آن دلایلی نیست که برای اعتقاد به صادق بودن خبر در اختیار داریم.» (۷۳)</p>
</blockquote>

<p>(«معادلِ فرا و روا» برایِ over and above به‌تر است تا «بیشتر و بالاتر».)</p>

<p>اما به نظر می‌آید پذیرفتنی است که بگوییم فلان باوری موجه ولی کاذب دارد، چون برخی شواهدِ مهم را در اختیار ندارد. به هر حال، با این روی‌کرد هم می توان به شک‌گرا چنین پاسخی داد: من برایِ باورهای‌ام به جهانِ خارج دلیلی دارم، پس این باورها صادق اند.</p>

<p>نتیجه آن‌که، برایِ پاسخ به شکاکیت راه‌هایی کم‌هزینه‌تر از عوض کردنِ تعریفِ شیء هم هست.</p>

<p><strong>سه-</strong> نویسنده این را می‌پذیرد: با خودِ واقعیت برخوردِ مستقیم نداریم، پس هیچ معرفتی بدان نداریم.</p>

<p>اما چرا این را نمی‌پذیرپد:</p>

<p>ما با خودِ چارچوبِ مفهومی برخوردِ مستقیم نداریم، پس هیچ معرفتی بدان نداریم.</p>

<blockquote>
  <p>«به هر حال چارچوبی که پدیدارشناس استعلاگرا آن را ابژه‌یِ پژوهشِ خویش قرار می‌دهد و در قالبی مفهومی به آن سازمان می‌دهد به <em>خودی‌خود</em> در آگاهی بی‌واسطة کاربر حاضر نیست.» (۶۰)</p>
</blockquote>

<p>وانگهی، چارچوبِ مفهومی‌ای که پدیدارشناس درک می‌کند که هر شناختی مستلزمِ چارچوبِ مفهومی است، خود چه چارچوبی است؟ نویسنده به این نکته هم پرداخته است: «عامل شناخت … چاره‌ای ندارد جز این که بپذیرد در اعتبار بعضی مفاهیم جای تردیدی نیست». (۶۷) و «اگر آدمی، دست‌کم از بعضی جهات خود را، خود را مشاهده‌کری توانا و قابل اعتماد نداند جست‌وجو هرگز آغاز نمی‌شود. (۶۷)</p>

<p>به نظر می‌رسد مشابهِ مسئله‌یِ دورِ معرفتی. یکی از مشکل‌هایی که شک‌گرا مطرح می‌کرد این بود که نمی‌توان برایِ قابلِ اعتماد بودنِ فرآیندهایِ باورسازِ پایه استدلالی بیاوریم، بی‌آن‌که قابلِ اعتماد بودنِ آن‌ها را پیش‌فرض بگیریم. ظاهراً پدیدارشناس هم با مشکلی مشابه مواجه است.</p>

<p><strong>چهار-</strong> فکر می‌کنم در کتاب به این سئوال‌ها به اندازه‌یِ کافی پرداخته نشده است: چرا داده‌ها قابلیتِ برخی مفهوم‌پردازی‌ها را دارند، و مهم‌تر، چرا قابلیتِ برخی مفهوم‌پردازی‌ها را ندارند. (مثالِ چهارچوبِ پزشکیِ اخلاطی)</p>

<p>نویسنده متذکر شده است که این سئوال از دیرباز مطرح بوده است. مثلاً فیشته می‌پرسد: «گیریم کانت درست گفته باشد که مفاهیم پیشینی ما از قوة فهم مشتق می‌شوند، چه تضمینی وجود دارد که این مفاهیم بر شهودهای حسی اطلاق شوند؟» (۸-۳۷)</p>

<p>هگل پاسخی خاص به این سئوال می‌دهد: «مفاهیم خود را متفرد و متعین می‌سازند. با این وصف ما واقعیتی را در خود داریم که پیشاپیش مفهوم‌پردازی شده است.» (۳۸)</p>

<blockquote>
  <p>[آیا این نوعی بازگشت به واقع‌گرایی نیست؟  طبقِ این نظر، شیء‌ها هستند و «ویژگی»هایی دارند و وقتی به صدق می‌رسیم که وجود و ویژگی‌های‌شان را کشف کنیم. ظاهراً این نظر هم در معرضِ نقدهایی قرار می‌گیرد که بر واقع‌گرایی وارد کرد: جزمی بودن، انتزاعی بودن، و …]</p>
</blockquote>

<p>نویسنده می‌خواهد درباره‌یِ اختیاری بودنِ این اطلاق مفاهیم مقاومت کند، بی‌آن‌که مسئولِ این مقاومت را خودِ شیء بداند: «داده‌ها از اشیایی که ویژگی‌هایی دارند تشکیل نشده اند». (۳۵) و «اگرچه داده‌ها محدودیتی برایِ اطلاق مفاهیم استعلایی پدید نمی‌آورند، این واقعیت که مفاهیم استعلایی برای تحصیل مفاهیم دیگر ضرورت دارند، مانع از آن می‌شود که اطلاق مفاهیم را دلبخواهی و اختیاری بدانیم.» (۳۶)</p>

<p>اما در جاهایِ دیگر می‌گوید مقاومتی در کار نیست: «اگر این یا آن ابژه را (درون چارچوبی معین) موجود بدانیم، بالضروره راه‌هایی وجود دارند که افرادِ متعلق به آن‌گونه را برای سوژة شناختی دست‌رس‌پذیر می‌سازند. به عبارت دیگر درون چارچوب، هیچ ابژة شناخت‌ناپذیری وجود ندارد.» (۵۲)</p>

<p><strong>پنج-</strong> نویسنده این دوگانه را برناگذشتنی می‌داند: ۱- مفاهیم از پیش در ذهن موجود اند و هیچ مابه‌ازایی در داده‌هایی که به‌آن‌ها اطلاق می‌شوند ندارند. ۲- مفاهیم ناظر به ویژگی‌هایی اند که موضوع‌هایِ تجربه واجدِ آن‌ها اند و با انتزاع از تجربه به دست می‌آیند. اما حالتِ سومی هم وجود دارد: مفاهیم «از پیش» در ذهن وجود دارند ولی موفق بودن در اطلاقِ مفاهیم نشانة آن است که موضوعِ شناخت ویژگی‌هایی دارد که قرابتی با آن مفاهیم دارند. موفق نبودن چنین اطلاق‌هایی هم نشان می‌دهد قرابتِ پیش‌گفته محقق نیست. در این صورت می‌توان هم واقعیتِ شیءِ بیرونی را پذیرفت و هم امکانِ معرفت بدان را.</p>

<p><strong>شش-</strong> مشکلاتِ ترجمه:</p>

<p>(i): To get a more realistic picture, we have to remember that when we talk about the belief held by someone, we are talking about an actual person, though the perspective in which we view that person tends to constrict our consideration. The perspective on knowledge leaves out of consideration a great many things that make up an actual person or an actual society. Our focus is simply on what is believed, but that does not mean that we hold this person to be a being that has no practical interests, values, or emotions. But even when we bear in mind our general perspective on knowledge, we still come face to face with the fact that believing something or other engages a great deal more than a particular belief. A person holds a particular belief for certain reasons he knows. And that, in turn, means that he holds all kinds of other beliefs as well. P.6</p>

<p>برای به دست آوردن تصوری واقع‌گرایانه‌تر، باید به خاطر داشته باشیم که وقتی از باوری که شخصی بدان معتقد است حرف می‌زنیم، از شخصی واقعی صحبت می‌کنیم. و این در حالی است که منظری که از آن به این شخص می‌نگریم بررسی ما را محدود می‌کند. این منظر معرفتی چیزهای زیادی را از برررسی کنار می‌گذارد که به شخص واقعی یا جامعة واقعی شکل می‌دهند. ما صرفاً بر باور تمرکز می‌کنیم. اما این یدان معنا نیست که این شخص را موجودی می‌انگاریم که از هر گونه علایق عملی، ارزش یا عاطفه بی‌بهره است. اما حتی وقتی منظر معرفت کلی‌مان را در نظر داشته باشیم، باز هم با این این واقعیت روبه‌رو می‌شویم که باور به این یا آن مستلزم امور بسیار فراتر از صرف یک باور معین است.</p>

<p>فکر می‌کنم به جایِ «این منظر معرفتی» باید گفت: «از منظرِ معرفت»، یا کمی توضیحی‌تر: وقتی می‌خواهیم صرفاً معرفت داشتن یا نداشتن را بررسی کنیم.</p>

<p>به نظرِ من نویسنده می‌خواهد بگوید که انتخاب منظر محدودیت‌هایی را ایجاب می‌کند؛ بدین معنی که برخی از امور را از دایره‌یِ بررسی بیرون می‌نهد. اما در مواردِ واقعی حتا وقتی، برایِ مثال، منظرِ معرفت را هم در نظر می‌گیریم، این‌گونه نیست که تنها و تنها بدان باور موردِ بررسی توجه کنیم. البته انتخابِ این منظر باعث می‌شود بسیاری از امور را در نظر نگیریم</p>

<p>(ii): The sceptic will hold, for example, that our use of whatever cognitive powers we may be said to have is compatible with there not being anything real corresponding to them and known by them. (14)</p>

<p>«شکاک معتقد است حتی اگر تمامی آن قوای شناختی را که گفته می‌شود در ما هست به کار بگیریم، ناقض این امر نیست که شئی واقعی موجود باشد که با آن قوا مطابقت ندارد و با آن قوا شناخته نمی‌شود.» (۳۴)</p>

<p>از ترجمه برمی‌آید که شکاک می‌گوید ممکن است اشیاء باشند، ولی همان‌گونه نباشند که درمی‌یابیم‌شان. اما معمولاً ادعایِ شکاک قوی‌تر است. شاید این ترجمه به‌تر باشد:</p>

<p>با این سازگار است چیزی مطابقِ آن [محصولِ قوایِ شناختی] موجود نباشد و با این قوا شناختنی.</p>

<p>اگر کمی از ظاهرِ متن دور شویم:</p>

<p>هم با این سازگار است که چیزی مطابقِ آن [محصولِ قوایِ شناختی] موجود نباشد و هم با این سازگار است که چیزی موجود نباشد که بتوان با آن قوا شناخت.</p>

<p>(iii): Although transcendental concepts are imposed without being constrained by the given, they are saved from being merely whimsical and arbitrary by the fact that they are necessary for the acquisition of other concepts. (15)</p>

<p>اگرچه داده‌ها محدودیتی برایِ اطلاق مفاهیم استعلایی پدید نمی‌آورند، این واقعیت که وجود داده‌ها برای تحصیل مفاهیم دیگر ضرورت دارند، مانع از آن می‌شود که اطلاق مفاهیم را دلبخواهی و اختیاری بدانیم. (۳۶)</p>

<p>مترجم مرجعِ ضمیرِ «they»  را «the given» فرض کرده است. اما فاعلِ جمله نمی‌تواند «the given» باشد، چون فعلِ جمله، are، جمع است. ظاهراً نویسنده دارد می‌گوید هر مفهومی بدان اطلاق نمی‌توان کرد، زیرا اطلاقِ برخی مفاهیم برای اطلاقِ برخی دیگر از مفاهیم ضروری اند. مثلاً اگر زردی را اطلاق کردی، نمی‌توانی بی‌رنگی را هم اطلاق کنی و باید رنگی بودن اطلاق شود.</p>

<p>(iv): From the point of view of classical realism, Hegel’s realism with respect to universals is only apparent. (16)</p>

<p>مثل روز روشن است. (۴۰)</p>

<p>فکر کنم منظور این است:</p>

<p>ظاهری است.</p>


  </div>
</div>
</section>

    <section>
<!-- Footer -->
<footer class="page-footer font-small bg-secondary text-light">

  <!-- Footer Links -->
  <div class="container">

    <!-- Grid row-->
    <hr class="" style="margin: 0 15%;">

    <!-- Grid row-->
    <div class="row d-flex text-center justify-content-center mb-md-0 mb-4">

      <!-- Grid column -->
      <div class="col-md-8 col-12 mt-5 ">
        <p style="line-height: 1.7rem">لورم ایپسوم متن ساختگی با تولید سادگی نامفهوم از صنعت چاپ و با استفاده از طراحان گرافیک است. چاپگرها و متون بلکه روزنامه و مجله در ستون و سطرآنچنان که لازم است و برای شرایط فعلی تکنولوژی مورد نیاز و کاربردهای متنوع با هدف بهبود ابزارهای کاربردی می باشد. کتابهای زیادی در شصت و سه درصد گذشته، حال و آینده شناخت فراوان جامعه و متخصصان را می طلبد تا با نرم افزارها شناخت بیشتری را برای طراحان رایانه ای علی الخصوص طراحان خلاقی و فرهنگ پیشرو در زبان فارسی ایجاد کرد. در این صورت می توان امید داشت که تمام و دشواری موجود در ارائه راهکارها و شرایط سخت تایپ به پایان رسد وزمان مورد نیاز شامل حروفچینی دستاوردهای اصلی و جوابگوی سوالات پیوسته اهل دنیای موجود طراحی اساسا مورد استفاده قرار گیرد.</p>
      </div>
      <!-- Grid column -->

    </div>
    <!-- Grid row-->
    <hr class="clearfix d-md-none rgba-white-light" style="margin: 10% 15% 5%;">

    <!-- Grid row-->
    <div class="row pb-3">

      <!-- Grid column -->
      <div class="col-md-12">

        <div class="mb-5 flex-center text-center">

          <!-- Twitter -->
          <a class="tw-ic">
            <i class="fab fa-twitter fa-lg white-text mr-4"> </i>
          </a>
          <!-- Telegram -->
          <a class="tw-ic">
            <i class="fab fa-telegram fa-lg white-text mr-4"> </i>
          </a>
          <!--Instagram-->
          <a class="ins-ic">
            <i class="fab fa-instagram fa-lg white-text mr-4"> </i>
          </a>
        </div>

      </div>
      <!-- Grid column -->

    </div>
    <!-- Grid row-->

  </div>
  <!-- Footer Links -->

  <!-- Copyright -->
  <div class="footer-copyright text-center py-3 bg-dark" dir="ltr">© 2020 Copyright:
    <a href="/"> nimfasele.ir</a>
  </div>
  <!-- Copyright -->

</footer>
<!-- Footer -->

</section>



  </body>
</html>
