<?xml version="1.0" encoding="utf-8"?><feed xmlns="http://www.w3.org/2005/Atom" ><generator uri="https://jekyllrb.com/" version="4.0.0">Jekyll</generator><link href="http://localhost:4000/feed.xml" rel="self" type="application/atom+xml" /><link href="http://localhost:4000/" rel="alternate" type="text/html" /><updated>2020-01-30T13:40:27+03:30</updated><id>http://localhost:4000/feed.xml</id><title type="html">نیم‌فاصله</title><entry><title type="html">درآمدی به فلسفه کیهان‌شناسی</title><link href="http://localhost:4000/philosophy/falsaf-e-keihanshenasi/" rel="alternate" type="text/html" title="درآمدی به فلسفه کیهان‌شناسی" /><published>2020-01-13T00:00:00+03:30</published><updated>2020-01-13T00:00:00+03:30</updated><id>http://localhost:4000/philosophy/falsaf-e-keihanshenasi</id><content type="html" xml:base="http://localhost:4000/philosophy/falsaf-e-keihanshenasi/">&lt;h4 id=&quot;مدخل&quot;&gt;مدخل&lt;/h4&gt;

&lt;p&gt;نشرِ نگاه معاصر کتابی را از موسی اکرمی با عنوانِ «درآمدی به فلسفه‌ی کیهان‌شناسی» منتشر کرده است. تا همین‌جا خبر می‌تواند مسرت‌بخش باشد: دانشیارِ یکی از معدود گروه‌هایِ فلسفه‌یِ علمِ ایران که علاوه بر فلسفه، تا مقاطعِ عالی، فیزیک هم خوانده است، پس از ترجمه و تالیف چند کتاب و سال‌ها تدریسْ در حوزه‌ای دست به تالیف زده است که پیش‌تر درآن‌باره کتابی به فارسی، اعم از تالیف و ترجمه، منتشر نشده است. اگر کمی کنج‌کاوتر باشیم درخواهیم یافت که تالیف یا ترجمه‌یِ کتابی با این موضوع و عنوان در زبانِ انگلیسی هم سابقه ندارد؛ نویسنده هم متذکرِ این نکته شده است. اما خواندنِ بخش‌هایی از مقدمه، باعث شد خوش‌بینی و مسرتِ اولیه‌ام دود شود و به هوا برود:&lt;/p&gt;

&lt;blockquote&gt;
  &lt;p&gt;«برای نوشتن این رساله بر آن شدم که هرگز به گونه‌ئی مستقیم و خودآگاهانه به اندیشه‌های هیچ کیهان‌شناس و فیلسوفی نپردازم، و تنها آنچه را در نهان‌خانۀ جان و خردم نشسته است، و چه‌بسا در خودآگاه خویش از آن آگاهی ندارم، بیابم و بنگارم (تنها درستی برخی دانسته‌های عددی مرتبط با کیهان فیزیکی را با نوشته‌های در دسترس همگان سنجیده‌ام)» (15)[&lt;a href=&quot;#_edn1&quot;&gt;1]&lt;/a&gt;&lt;/p&gt;
&lt;/blockquote&gt;

&lt;blockquote&gt;
  &lt;p&gt;«و بدین‌سان این رساله، در جایگاه نخستین رساله‌ئی که فرنام شکوهمند «فلسفۀ کیهان‌شناسی» را دارد، از شامگاهان چهارشنبه پانزدهم آذرماه تا نیمروزان پنج‌شنبه دوازدهم بهمن‌ماه 1391، آرام‌آرام همراه با کارهای زندگی روزمره و دانشگاهی، بر صفحۀ رایانه به نگارش درآمد؛ ولی نه همچون کتابی دانشگاهی با ساختار پژوهشی مستند به نوشته‌های دیگران، بل همچون سرودن یک شعر که در آغاز تنها احساسی وجود دارد، یا همچون نگارش داستانی تودرتو و سرشار از رویدادها که در آغاز تنها اخگری از آن در ذهن است، یا همچون بافتن قالی‌ئی با پیرنگی ناروشن که گره به گره آفریده می‌شود، یا همچون توماری که هرآن گشوده می‌شود بی‌آن‌که بدانیم در آن بدرستی چه چیز نوشته شده است.» (15)&lt;/p&gt;
&lt;/blockquote&gt;

&lt;p&gt;واگذاشتنِ تالیفِ کتابی فلسفی و جدی به ناخودآگاه و لحظاتِ مرده‌ای که طیِ دو ماه بین رتق و فتق امور دست می‌دهد، خلافِ تدبیر می‌نماید؛ مخصوصن مباحثی که بزرگانِ علم و فلسفه به بسیاری از مفرداتِ آن پرداخته اند و موی‌ها شکافته اند و برهان‌ها آورده اند و نقدها کرده اند. متاسفانه ذی‌المقدمه درخورِ مقدمه است. چنان‌که منتظَر است، کتاب پر از بی‌مبالاتی‌هایِ ناخودآگاه و شتاب‌زدگی‌‌هایِ ملازمِ انجامی کاری چنین در اوقاتی چنان است.&lt;/p&gt;

&lt;p&gt;واگذاشتنِ تالیفِ کتابی فلسفی و جدی به ناخودآگاه و لحظاتِ مرده‌ای که طیِ دو ماه بین رتق و فتق امور دست می‌دهد، خلافِ تدبیر می‌نماید؛ مخصوصن مباحثی که بزرگانِ علم و فلسفه به بسیاری از مفرداتِ آن پرداخته اند و موی‌ها شکافته اند و برهان‌ها آورده اند و نقدها کرده اند. متاسفانه ذی‌المقدمه درخورِ مقدمه است. چنان‌که منتظَر است، کتاب پر از بی‌مبالاتی‌هایِ ناخودآگاه و شتاب‌زدگی‌‌هایِ ملازمِ انجامی کاری چنین در اوقاتی چنان است.&lt;/p&gt;

&lt;p&gt;کتاب چهار فصل دارد: 1- درآمدی به واقع‌گراییِ علمی (صفحه‌هایِ 21-69)؛ 2- درآمدی به فلسفه و فلسفه‌یِ علم (صفحه‌هایِ 79-172)؛ 3- درآمدی به کیهان‌شناسی: از کیهان تا کیهان‌شناسی (صفحه‌هایِ 175-222) و 4- درآمدی به فلسفه‌یِ کیهان‌شناسی (صفحه‌های 231-310).[&lt;a href=&quot;#_edn2&quot;&gt;ii]&lt;/a&gt; با نگاهی به فهرست می‌توان دریافت که دو فصلِ اول، که باید تمهیدی برای دو فصلِ آخر باشند، حجمی بیش از دو فصلِ آخر دارند که منظورِ نظرِ اصلیِ کتاب اند. دیگر این که ظاهرن ترتیبِ فصل‌هایِ یک و دو مناسب نیست. واقع‌گراییِ علمی یکی از مباحثِ فلسفه‌یِ علم است. مقبول به نظر نمی‌رسد که اول مبحثی، کمابیش تخصصی، را در حوزه‌ای مطرح کنیم و پس از آن تازه درآمدی بر آن حوزه بیاوریم. خواندنِ مقدمه و فهرست ناامیدکننده بود. حال به متنِ کتاب می‌پردازم. آن‌چه در نقدِ این کتاب می‌نویسم، تنها حاصلِ بررسیِ فصلِ اولِ آن است. نقدهایِ خود را در پنج بخش تبویب کرده ام و در آخرْ بخشی کوتاه را به نتیجه‌گیری اختصاص داده ام.&lt;/p&gt;

&lt;h4 id=&quot;1--خطاهایِ-ویراستارانه&quot;&gt;1- خطاهایِ «ویراستارانه»&lt;/h4&gt;

&lt;p&gt;ویراستارانه خواندنِ این خطاها بیش‌تر برآمده از خطاپوشی و حسنِ نظرِ من است. این خطاها چنان آشکار اند که مناسب نیست سببِ ارتکابِ آن‌ها را نفهمیدنِ برخی مسایل بدانیم و شایسته است که بیش‌تر معلولِ شتاب و عدمِ دقت دانسته شوند. در ادامه برخی از چنین خطاهایی را نقل می‌کنم و کمی درباره‌یِ آن‌ها توضیح می‌دهم.&lt;/p&gt;

&lt;p&gt;1- «تعلیل عبارت است از یافتن و بیان هرگونه علت یک چیز.» (26)&lt;/p&gt;

&lt;p&gt;معادلِ «تعلیل» در پاورقی «causation» آمده است که به معنایِ علیت است.&lt;/p&gt;

&lt;p&gt;2- «نفی احتمالی امکان توجیه در شناخت» (33)&lt;/p&gt;

&lt;p&gt;معنایِ عبارت را نفهمیدم. با توجه به بافتار، نزدیک‌ترینِ منظورِ ممکن این است: امکان این‌که توجیهْ شرطِ لازمِ معرفت نباشد. اما چون سپس‌تر نقدِ گلدمن بر تعریفِ استاندارد از معرفت در مقاله‌یِ «نظریه‌ای علی درباره‌یِ شناختن» از سنخی دیگر دانسته شده است، این تعبیر با متن سازگار نیست. گلدمن در همین مقاله، از جمله، مدعی است که طبقِ نظریه‌یِ ‌او ممکن است باورِ کسی به گزاره‌ای مفیدِ معرفت باشد، بی‌آن‌که آن باور، به معنایِ کلاسیکِ کلمه، موجه باشد.&lt;/p&gt;

&lt;p&gt;3- «دستگاه باور مدعی شناخت عبارت است از مجموعۀ به هم پیوسته‌ئی از باورها که از سوی باورمندان شناخت شمرده می‌شوند» (33)&lt;/p&gt;

&lt;p&gt;چیزی که از «دستگاه باور مدعی شناخت» فهمیده می‌شود این است که برخی دستگاه‌هایِ باورْ ادعا می‌کنند که شناخت اند، که البته مهمل است. اما از ادامه‌یِ نقلِ قول برمی‌آید که منظورْ دستگاهِ باوری است که &lt;em&gt;واجدِ آن&lt;/em&gt;، نه &lt;em&gt;خودِ دستگاه&lt;/em&gt;، مدعی است که باورهایِ آن دستگاهْ مفیدِ معرفت اند. این اصطلاح بارها در متن تکرار شده است. از این جمله در بخشِ 3 هم یادی خواهم کرد.&lt;/p&gt;

&lt;p&gt;4- «روش‌شناسی عبارت است از&lt;/p&gt;

&lt;p&gt;1) مجموعۀ سامانمندی از روش‌های ویژه در یک دستگاه باور مدعی شناخت برای بررسی سامانمند جُستار پژوهش» (35)&lt;/p&gt;

&lt;p&gt;احتمالن نیازی به تذکر نیست که فرقی است فارق میانِ صرفاً سیاهه‌ای از روش‌ها را به دست دادن و روش‌شناسی.&lt;/p&gt;

&lt;p&gt;5- «برساخته‌های زبانی بهره‌گیر از زبان طبیعی در آفرینش جهان‌های ناشناختی-ناهنجارین ادبی»(36)&lt;/p&gt;

&lt;p&gt;این عبارت قرار است یکی از گونه‌هایِ غیرعلم را تعریف کند. من که چیزی از آن درنیافتم. شاید منظور داستان باشد. والله اعلم.&lt;/p&gt;

&lt;p&gt;6- در همان صفحه یکی دیگر از انواعِ غیرعلم چنین معرفی شده است:&lt;/p&gt;

&lt;blockquote&gt;
  &lt;p&gt;«گونه‌ای از جهان‌های آهیخته یا برساختی که پدیدآوری آنها پیوندی مستقیم با شناخت یا ارزش ندارد.»&lt;/p&gt;
&lt;/blockquote&gt;

&lt;p&gt;واضح است که &lt;em&gt;جهان‌ها&lt;/em&gt; نمی‌توانند گونه‌ای &lt;em&gt;علم&lt;/em&gt; باشند. در دیگر فقرات نیز ناعلم‌ها گونه‌ای دستگاهِ باورِ مدعیِ شناخت (کذا) دانسته شده اند و نه گونه‌ای جهان.&lt;/p&gt;

&lt;p&gt;7- در فصلی که، با توجه به عنوان‌اش، باید در آن آموزه‌هایی بررسی شوند که ترکیبی از برخی آموزه‌هایِ واقع‌گرایی و برخی آموزه‌هایِ ضدِواقع‌گرایی اند، از جمله آمده است:&lt;/p&gt;

&lt;blockquote&gt;
  &lt;p&gt;«در هم‌آمیزی پادواقع‌گرایی شناخت‌شناختی و پادواقع‌گرایی دلالت‌شناختی» (61)&lt;/p&gt;
&lt;/blockquote&gt;

&lt;p&gt;که ترکیبی از دو آموزه‌یِ ضدِواقع‌گرایانه است و نه چنان‌که وعده داده شده بود، ترکیبی از برخی آموزه‌هایِ وقع‌گرایی ضدِ.اقع‌گرایی. از تعریفی که سپس‌تر به دست داده شده هم برمی‌آید، که نمی‌توان آن را غلطی مطبعی دانست.&lt;/p&gt;

&lt;p&gt;8- در صفحه‌یِ 63 نویسنده در فهرستی بلندبالا از انواعِ ضدِواقع‌گرایی، و در کنارِ، از جمله، نسبی‌گرایی و ابزارگرایی و ساختارگرایی، از «فرااستقرای بدبینانه» و «تعین ناقص» هم یاد کرده است. واضح است که این دو &lt;em&gt;مکاتبی&lt;/em&gt; ضدواقع‌گرایانه نیستند، &lt;em&gt;استدلال&lt;/em&gt;‌هایی به نفعِ ضدِواقع‌گرایی اند.&lt;/p&gt;

&lt;h4 id=&quot;2--تعارضهایِ-آشکار&quot;&gt;2- تعارض‌هایِ آشکار&lt;/h4&gt;

&lt;p&gt;قطعِ نظر از درستیِ تعریف‌ها و آموزه‌هایِ کتاب، بین برخی از آن‌ها، تعارض‌هایی آشکار وجود دارد. در ادامه نمونه‌هایی از این تعارض‌ها را می‌آورم.&lt;/p&gt;

&lt;p&gt;1- نویسنده در اوایلِ فصل گفته است:&lt;/p&gt;

&lt;blockquote&gt;
  &lt;p&gt;«گزاره عبارت است از درون‌مایه یا معنای یک جملۀ خبری معنادار که ممکن است راست یا دروغ باشد.» (26)&lt;/p&gt;
&lt;/blockquote&gt;

&lt;p&gt;و چند صفحه بعد یکی از ملاک‌هایِ تمایزِ گزاره‌هایِ علمی و غیرعلمی را این دانسته است:&lt;/p&gt;

&lt;blockquote&gt;
  &lt;p&gt;«آیا عناصر گزاره‌ها یا مجموعۀ گزاره‌ها و همچنین هماد [/ کل] گزاره یا مجموعه‌ی گزاره‌ها معناداراند؟» (38)&lt;/p&gt;
&lt;/blockquote&gt;

&lt;p&gt;یعنی ابتدا گزاره را معنایِ جمله‌یِ خبری می‌داند و سپس از معنا داشتنِ گزاره می‌پرسد. یعنی می‌پرسد: آیا معنایِ جمله‌هایِ خبری معنا دار اند؟ اما پرسش از این که آیا معنای فلان امر معنا دارد، پرسشِ مقبولی نمی‌نماید.&lt;/p&gt;

&lt;p&gt;2- علم در کتاب چنین تعریف شده است:&lt;/p&gt;

&lt;p&gt;«علم عبارت است از گونه‌ئی دستگاه باور مدعی شناختِ جهان طبیعی و جهان انسانی، ساخته‌شده از گزاره‌های آروینی، یا فروکاستنی به گزاره‌های آروینیِ برآمده از مشاهده یا آزمایش یا نگره‌های پذیرفتۀ پیشین دربارۀ هستومندهای جهان طبیعی و انسانی.» (33) («آروینی» یعنی تجربی)&lt;/p&gt;

&lt;p&gt;یعنی علمی بودن ملازم با تجربی بودن و/یا درباره‌یِ موجودات طبیعی و انسانی بودن دانسته شده است. چند صفحه‌یِ بعد، نویسنده، با تذکرِ این نکته که می‌خواهد حقایقی بیش‌تر از علم که پیش‌تر تعریفی از آن به دست داده است، بگوید، در ذیلِ رده‌بندیِ علوم یکی از انواعِ علم را چنین برمی‌شمارد:&lt;/p&gt;

&lt;p&gt;«علم‌های دیسال {=صوری}[&lt;a href=&quot;#_edn3&quot;&gt;iii]&lt;/a&gt; تنها به پیوندهای گوناگون میان نشانه‌ها یا نمادهای دیسال، در چهارچوب قاعده‌های ویژه، می‌پردازند. {…} برجسته‌ترین نمونه‌های علم دیسال عبارت‌اند از ریاضیات، منطق و علم‌های رایانه‌یی.» (39)&lt;/p&gt;

&lt;p&gt;یعنی ریاضی و منطق، که معمولاً غیرِتجربی و درباره‌یِ اموری جز موجودات طبیعی و انسانی قلم‌د‌اد می‌شوند، را نیز علم شمرده است و پیش‌تر علم را تجربی دانسته بود. شاید گمان کنید نویسنده قائل به نظری شاذ است و ریاضی و منطق را هم تجربی می‌داند. اگر چنین می‌بود ملازمِ تجربه دانستنِ علم و در عینِ حال علم خواندنِ ریاضی و منطق در تناقض نمی‌بود. اما چنین نیست:&lt;/p&gt;

&lt;p&gt;«آشکار است که هستومندهای تراز سوم {چند سطرِ قبل آمده است که «هستومندهای تراز سوم» شامل موجودات ریاضی هم می‌شوند} در چهارچوب علم، چونان یک دستگاه باور مدعی شناخت آروینی، نمی‌گنجند و متعلَّق دستگاه مدعی شناخت دیگری‌اند.» (49)&lt;/p&gt;

&lt;p&gt;3- یکی از تعریف‌هایِ متعددی که نویسنده از واقع‌گرایی به دست داده است، این است:&lt;/p&gt;

&lt;p&gt;«باور به هستومندهای واقع یا واقعی در برابر هر آن‌چه انگارین، پدیدارین، آهیخته، یا نگری است» (41)&lt;/p&gt;

&lt;p&gt;یعنی، به نظرِ نویسنده، نظری و مجرد بودن (یا به تعبیرِ نویسنده «نگری و آهیخته بودن») در مقابلِ واقعی بودن اند. اما نویسنده، تنها چند سطر بعد و در همان صفحه، می‌گوید طبقِ برخی نگره‌ها موجوداتِ نظری و مجرد می‌توانند واقعی باشند.&lt;/p&gt;

&lt;p&gt;4- اما شاهکارِ تعارض این است:&lt;/p&gt;

&lt;blockquote&gt;
  &lt;p&gt;«هرگاه برای باور به یک گزارۀ علمی دربارۀ یک هستومند دلیل‌های درخور وجود داشته باشد، آن‌گاه آن گزاره از ارزش راستی برخوردار است، و، چنان‌که خواهیم گفت، هرگاه یک گزاره از همنهشتی با واقعیت آن‌چه بدان دلالت دارد (در ناوابستگی‌اش به ذهن) برخوردار باشد، آن‌گاه یک گزارۀ علمی (آروینی) «راست» خواهد بود.» (55)&lt;/p&gt;

&lt;/blockquote&gt;

&lt;p&gt;مشخص نیست که او از «ارزش راستی» چه مراد می‌کند. اگر منظور ارزش صدق یا کذب داشتن (truth value) باشد، طبقِ جمله‌یِ اول پاراگراف تنها گزاره‌هایی ارزش صدق و کذب دارند که دلیلِ خوبی برای‌شان وجود داشته باشد، یعنی برای این که گزاره‌ای کاذب باشد، که یکی از حالت‌هایِ ممکن ارزش صدق و کذب داشتن است، باید دلیل خوبی برای صدقِ آن گزاره وجود داشت باشد، که البته ادعایِ نامقبولی است. شاید منظور از «ارزش راستی» صدق (truth) باشد. در این صورت، نویسنده در اولِ پاراگراف دلیلِ درخور داشتن را برای صادق دانستن کافی دانسته است. یعنی امکانِ باورِ کاذبِ موجه را نفی کرده است، که البته خطا است، مگر این که به خطاناپذیریِ توجیه باور داشته باشیم. امروزه این نظر شاذ است و نویسنده هم بدان تصریح نکرده است. بیایید هم‌دلانه متن را بخوانیم و فرض کنیم نویسنده تلقِ معرفتی از صدق، یا تلقی تحقیق‌گرایانه از صدق، را پذیرفته است. یعنی، مانندِ کسانی چون دامت، صادق بودن را بدین معنی گرفته است: شیوه‌یِ تحقیقی وجود دارد که علی‌الاصول می‌توان به آن دست یافت (دقت کنید که این متفاوت است با تحقیق‌گرایی در معنا: علی‌الاصول شیوه‌ی تحقیقی وجود دارد). در این تعریف صادق بودن، به نحوی، به توانایی شناختی ما وابسته است. این تعریف از صدق هم‌چنین نافیِ اصلِ طردِ شقِ ثالث است و حداقل یکی از ملاک‌هایی که نشان می‌دهد نظریه‌ای ضدِواقع‌گرایانه است، این است که در آن نظریه اصلِ طردِ شقِ ثالث صادق نیست. یعنی اگر نویسنده چنین تعریفی را از صدق بپذیرد، نقدن، ضدِواقع‌گرا است؛ هرچند خواهیم دید که خود را واقع‌گرا می‌خواند. در نظر داشته باشید که اطرافِ مناقشه‌یِ واقع‌گرایی و ضدِواقع‌گرایی علمی واقع‌گراییِ متافیزیکی را پیش‌فرض می‌گیرند.&lt;/p&gt;

&lt;p&gt;تعارضِ مهم‌تر با خواندنِ جمله‌هایِ پایانیِ نقلِ قولِ بالا آشکار می‌شود. این جمله‌ها بیانگرِ نظریه‌یِ تطابقیِ صدق اند (نویسنده از «همنهشتی» مطابقت مراد می‌کند) که نظریه‌ای واقع‌گرایانه درباره‌یِ صدق است؛ یعنی طبقِ آن صدق و کذب اموری عینی و مستقل از معرفت ما اند و نه اموری مربوط به نحوه‌یِ معرفتِ ما. واضح است که این دو نظریه، نظریه‌یِ معرفتیِ صدق و نظریه‌یِ تطابقیِ صدق، قابلِ جمع نیستند. اما نویسنده چنان نوشته است که گویی این دو تعریف از صدق معادل اند.&lt;/p&gt;

&lt;p&gt;تکلیفِ نویسنده با صدق اصلن روشن نیست و نارواهایِ بسیاری درباره‌یِ این مفهوم گفته است. از جمله:&lt;/p&gt;

&lt;p&gt;5- «جملۀ خبری راست عبارت است از یک جملۀ خبری که هرگاه شنونده یا خواننده آن را بشنود یا بخواند بتواند پس از زمانی کوتاه یا بلند، از راه سنجش با واقعیت یا گزاره‌های پذیرفته‌شدۀ پیشین، آن جمله را بپذیرد.» (25)&lt;/p&gt;

&lt;p&gt;جملۀ خبری دروغ عبارت است از یک جملۀ خبری که هرگاه شنونده یا خواننده آن را بشنود یا بخواند نتواند پس از زمانی کوتاه یا بلند، از راه سنجش با واقعیت یا گزاره‌های پذیرفته‌شدۀ پیشین، آن جمله را بپذیرد.» (25)&lt;/p&gt;

&lt;p&gt;این تعریف، با وضوحی بیش از اوایلِ نقلِ قولِ بالا، به تلقیِ معرفتی از صدق &lt;em&gt;نزدیک&lt;/em&gt; است، اما &lt;em&gt;همان&lt;/em&gt; نیست. طبقِ این تعریف، اگر نتوان جمله‌ای را پذیرفت، کاذب است. اما، مثلن در تلقیِ دامت، اگر جمله‌ای قابلِ تحقیقِ تجربی نباشد، آن جمله فاقدِ ارزشِ صدق است. احتمالن نظری که در نقلِ قولِ بالا آمد سابقه‌ای ندارد و از آنِ خود نویسنده است. چون دیگران دریافته بودند که بسیاری جمله‌ها هستند که نه خودشان قابلِ تحقیق اند و نه نقیض‌شان. فرض کنید S چنین جمله‌ای باشد. طبقِ نظرِ نویسنده چون S قابلِ تحقیق نیست، یا یه اصطلاحِ او «پذیرفته» نمی‌شود، کاذب است. به دلیلی مشابه ~S هم کاذب است. یعنی طبقِ نظرِ نویسنده هم S کاذب است و هم ~S. شاید حدس زده باشد که چرا این نظر قائلی در تاریخِ فلسفه ندارد.&lt;/p&gt;

&lt;p&gt;نویسنده چند سطر بعد تعریف‌هایِ انسجام‌گرایانه و تطابقی از صدق را هم آورده است:&lt;/p&gt;

&lt;blockquote&gt;
  &lt;p&gt;«راستی [/ صدق] و دروغ [/ کذب] عبارتند از ویژگی یک جملۀ خبری یا حملی به گونه‌ئی که بتوان آن جمله را با تعریف ویژه‌ئی برای راستی، برای نمونه همنهشتی با واقعیت یا همخوانی با پذیرفته‌های پیشین پذیرفته می‌شود، یک جملۀ راست[= صادق] و دروغ [=کاذب] دانست.» (26)&lt;/p&gt;

&lt;/blockquote&gt;

&lt;p&gt;هم‌خوانی با باورهایِ پیشین را &lt;em&gt;ملاک&lt;/em&gt; صدق دانستن همان قائل بودن به نظریه‌ی‌ِ انسجام است که یک‌سره با نظریه‌یِ تطابقیِ صدق متفاوت است. (دقت کنید که اگر کسی انسجام را نشانه‌ی صدق، و نه ملاکِ آن، بداند، الزامن به نظریه‌یِ انسجام درباره‌ی صدق قائل نیست. اما این‌جا نویسنده در مقامِ &lt;em&gt;تعریف&lt;/em&gt;ِ صدق است و نه بیانِ &lt;em&gt;نشانه&lt;/em&gt;‌هایِ صدق). نکته این است که در این نظریه هم ارزشِ صدقِ گزاره‌ها ربطی به اتفاقات جهان ندارند، بلکه رابطه‌ها‌یِ‌ آن‌ها با گزاره‌هایی دیگر ارزشِ صدقِ آن‌ها را تعیین می‌کنند. چنین تلقی‌ایِ از صدق، بسیاری از استدلال‌هایِ دو طرفِ مناقشه‌یِ واقع‌گرایی و ضدِواقع‌گرایی علمی را از اساس بی‌وجه می‌کند.&lt;/p&gt;

&lt;p&gt;واقعن وقتی کسی درکی به‌سامان از مفهومی ندارد، چرا باید درباره‌یِ مباحثی کتابی بنویسد که، چنان‌که در بخش‌هایِ 4 و 5 خواهیم دید، آن مفهوم جای‌‌گاهی محوری در آن‌ها دارد؟&lt;/p&gt;

&lt;h4 id=&quot;3--تعریفهایِ-اشتباه&quot;&gt;3- تعریف‌هایِ اشتباه&lt;/h4&gt;

&lt;p&gt;در این کتاب نویسنده بخشِ مهمی از همِّ خود را بر تعریفِ اصطلاحات، اعم از فلسفی و غیرِفلسفی قرار داده است. اما این تعریف‌ها در بسیاری موارد نادرست یا نادقیق اند. برخی از آن‌ها را ذکر می‌کنم.&lt;/p&gt;

&lt;p&gt;1- «هوش: عبارت است از توانش تاثیرپذیری یک هستومند طبیعی یا ساختگی }…{ از چیزی }…{ و گونه‌ای پردازش تاثیر تا بر پایۀ آن بتواند به کنش‌گری ویژه‌ئی بپردازد.» (21)&lt;/p&gt;

&lt;p&gt;احتمالن اگر گفته شود چرا ترموستاتی دیجیتال، که از محیط تاثیر می‌پذیرد و فرآیندی انجام می‌دهد و عکس‌العملی نشان می‌دهد، در این تعریف نمی‌گنجد، نویسنده پاسخ خواهد داد که چون کنشگریِ آن &lt;em&gt;ویژه&lt;/em&gt; نیست. برعهده‌یِ او است که تعریفی از کنشگریِ ویژه بدهد بی‌آن‌که تعریف‌اش به دور بینجامد. اگر نویسنده در دفاع بگوید در کنشْ وجودِ باور و خواست پیش‌فرض است هم دردسر کم نخواهد شد. زیرا، چنان‌که در فقره‌یِ سوم همین بخش خواهد آمد، نویسنده باور را تنها مختصِ انسان می‌داند. پس با افزودنِ باور و خواست به این تعریف، هوش دیگر قابلِ اطلاق به موجوداتی غیر از انسان نخواهد بود. هرچند، به تصریحِ نویسنده، تعریفِ پیش‌گفته قرار است تعریفی برای هوشِ مصنوعی هم باشد.&lt;/p&gt;

&lt;p&gt;2- «اطلاع/ آگهی {information} عبارت است از رشتۀ سامانمندی از نشانه‌ها که با نمادهای طبیعی یا ساختگی [/مصنوعی]، یا معنای این رشتۀ سامانمند از نشانه‌ها یا نمادها که از یک هستومند هوشمند (چه هوشمند طبیعی و چه هوشمند ساختگی) به یک یا چند هستومند هوشمند دیگر انتقال می‌یابد. پیام آن ظرف یا حاملی است که اطلاع/ آگهی برای رسانش در آن‌ جای می‌گیرد؛ گاه نیز پیام به معنای خود اطلاع/ آگهی است.» (23)&lt;/p&gt;

&lt;p&gt;طبقِ این تعریف اگر کلماتی روی کاغذی نوشته شده باشند، ولو به زبانی که نه من بدانم و نه دوست‌ام، و آن کاغذ رویِ زمین انداخته شده باشد و من آن کاغذ را بردارم و به دوست‌ام بدهم، آن کلمات ناگهان بدل به &lt;em&gt;اطلاع&lt;/em&gt; می‌شوند. اما اگر من متنی را بنویسم و سپس دوباره خودام آن را بخوانم، دیگر &lt;em&gt;اطلاعی&lt;/em&gt; در کار نیست. زیرا در این تعریف، از طرفی، صرفِ انتقالِ رشته‌یِ سامانمندی از نشانه‌ها بین دو هوشمند برایِ اطلاع بودنِ آن نشانه‌ها کافی است و از طرفِ دیگر، انتقالِ آن بین دو هوشمندِ متمایز هم لازم است. طرفه‌تر اما جمله‌یِ آخر است. طبقِ آن اگر من جمله‌ای بنویسم و به دوست‌ام بدهم، پیامی که منتقل شده است، &lt;em&gt;کاغذی&lt;/em&gt; است که آن جمله‌ بر آن نوشته شده است. زیرا، با توجه به آن‌چه در ابتدایِ نقل قول آمده است، از جمله، رشته‌یِ علامت‌ها هم آگهی اند و ظرفِ این آگهی کاغذی است و در جمله‌یِ آخر ظرفِ آگهی پیام دانسته شده است.&lt;/p&gt;

&lt;p&gt;3- «باور عبارت است از حالتِ روانی یک انسان در برابرِ یک گزاره که ممکن است آن را راست بینگارد یا دروغ.» (26)&lt;/p&gt;

&lt;p&gt;نیازی نیست که در فلسفه خبره باشیم تا بفهمیم این تعریفِ هر گرایش گزاره‌ای‌ای است. نکته‌یِ دیگر این که در این تعریف باور مختص انسان است و طبقِ این تعریف هیچ موجودِ دیگری، از جمله هیچ موجودِ هوشمندِ دیگری، نمی‌تواند باور داشته باشد. چنان‌که دیدیم این راه را بر یکی از دفاع‌ای احتمالیِ نویسنده خواهد بست (نگاه کنید به فقره‌یِ اولِ همین بخش).&lt;/p&gt;

&lt;p&gt;4- «توجیه: عبارت است از پذیرش یا پذیراندن یک گزاره یا مجموعۀ چند گزاره بر پایۀ تعلیل استوار بر واقعیت یا تبیین استوار بر دلیل.» (26)&lt;/p&gt;

&lt;p&gt;در همین صفحه نویسنده گفته است که تبیین «دلیل‌آوری در بیان چرایی و چگونگی یک کنش یا رویداد» است و تعلیل «یافتن و بیان هرگونه علت یک چیز». قضایای ریاضی نه رویداد اند و نه کنش، علت هم ندارند. پس طبقِ این تعریف نمی‌توان در باور به آن‌ها موجه بود. این نگره حتی موجه بودن در باور به این گزاره را که میزی مقابل من است هم ممتنع می‌کند. زیرا اولن این گزاره درباره‌یِ امرواقعی است و نه رویداد یا کنشی و ثانین شاهدِ من برای آن تجربه است و نه تعلیلی (به معنیِ یافتن و بیان علتی، طبقِ تعریفی که بالاتر از نویسنده نقل کردم) در کار است و نه استدلالی.&lt;/p&gt;

&lt;p&gt;5- تعریفِ مختارِ نویسنده را از حدس ببینید:&lt;/p&gt;

&lt;p&gt;«گمانه [/حدس] عبارت است از یک نظر یا انگاشته، یا بیان یک نظر یا انگاشته، در نگرۀ آغازین یا بر پایۀ اطلاع ناکامل که می‌تواند راست یا دروغ باشد.» (27)&lt;/p&gt;

&lt;p&gt;نیازی به توضیح نیست که حدس دیگر است و بیانِ حدس دیگر. چنان‌که می‌توان باوری داشت و بیان‌اش نکرد. تمایزی که در این تعریف به هیچ گرفته شده است.&lt;/p&gt;

&lt;p&gt;دیگر این که در تعریفِ حدس از انگاشته استفاده شده است. انگاشته هم در همان صفحه‌یِ کتاب تعریف شده است:&lt;/p&gt;

&lt;p&gt;«انگاشته [/فرضیه] عبارت است از یک یا چند گزارۀ آغازین بس محتمل بر پایۀ یک یا چند رویداد برای تبیین آنها، چونان یک گمانۀ گذرا […] که با بررسی بیشتر نفی یا تایید می‌گردد.»&lt;/p&gt;

&lt;p&gt;چنان‌که دیده می‌شود، نویسنده در تعریفِ گمانه از انگاشته سود برده است و در تعریفِ انگاشته از گمانه، که دورِ جلی است.&lt;/p&gt;

&lt;p&gt;6- «هستومند ناانسانیاب، که برای انسان یافتنی نیست. این‌گونه هستومندها ممکن است وجود داشته باشند. ولی انسان هرگز نمی‌تواند دربارۀ هستی یا نیستی این‌گونه از هستومندها سخن بگوید.» (29)&lt;/p&gt;

&lt;p&gt;اما نویسنده خود در همین تعریف درباره‌یِ هستی و نیستیِ، به اصطلاحِ نویسنده، «هستومند ناانسان‌یاب» &lt;em&gt;سخن&lt;/em&gt; گفته است: «این‌گونه هستومندها ممکن است وجود داشته باشند». این &lt;em&gt;سخنی&lt;/em&gt; است درباره‌یِ وضعیتِ وجودی چنان موجوداتی که طبقِ تعریف او نمی‌توان درباره‌یِ وجود یا عدم آن‌ها سخنی گفت. می‌دانم که با اندکی تغییر می‌توان تعریف را نجات داد. اما، از جمله، همین اندک‌ها است که می‌تواند نشان دهد کسی فلسفه بلد است یا نه.&lt;/p&gt;

&lt;p&gt;7- «دستگاه باور مدعی شناخت عبارت است از مجموعۀ به هم پیوسته‌ئی از باورها که از سوی باورمندان شناخت شمرده می‌شوند به گونه‌ئی که آنها را هم راست می‌پندارند و هم توجیه‌پذیر با تعریفی از توجیه که دارند.» (33)&lt;/p&gt;

&lt;p&gt;اگر من ادعا کنم که فلان باورِ کسی مفیدِ معرفت است، و اگر مفهومِ توجیه را مندرج در مفهومِ معرفت بدانم، باید آن باور را &lt;em&gt;فی‌الواقع&lt;/em&gt; موجه بدانم و نه توجیه‌&lt;em&gt;پذیر&lt;/em&gt;. نیاز به تاملِ زیادی نیست تا دریابیم که ممکن است باوری موجه نباشد ولی توجیه‌پذیر باشد؛ یعنی &lt;em&gt;ممکن&lt;/em&gt; باشد، مثلن، شاهدی وجود داشته باشد که صدقِ آن را محتمل کند. اما در تعریف بالا هر باوری که &lt;em&gt;ممکن&lt;/em&gt; باشد موجه باشد و در واقع موجه نباشد، عضوِ دستگاهِ مدعیِ شناخت (کذا) خواهد بود.&lt;/p&gt;

&lt;p&gt;8- شبهِ‌علم چنین تعریف شده است:&lt;/p&gt;

&lt;blockquote&gt;
  &lt;p&gt;«دستگاه باور که با برخورداری از «نمود علمی» ادعای شناخت دارد». (36)&lt;/p&gt;

&lt;/blockquote&gt;

&lt;p&gt;و نویسنده آن را یکی از &lt;em&gt;بدیل&lt;/em&gt;‌هایِ علم، یعنی غیرعلم، دانسته است. اما خودِ علم هم در این تعریف می‌گنجد، چون علم هم &lt;em&gt;نمودِ علمی&lt;/em&gt; دارد؛ به این دلیلِ ساده که هر چیزی با خود &lt;em&gt;هم‌نمود&lt;/em&gt; است. پس نمودِ علمی داشتن نمی‌تواند ممیزِ علم و غیرِعلم باشد، چون مابه‌الاشتراکِ آن‌ها است. شبهِ‌علم، علاوه بر نمودِ علمی داشتن، ویژگی‌های دیگری دارد که علم ندارد یا ویژگی‌هایِ دیگری ندارد که علم دارد. نویسنده باید به این ویژگی‌ها اشاره می‌کرد.&lt;/p&gt;

&lt;p&gt;9- «انگاره‌گرایی شناخت‌شناختی عبارت است از باور به این که واقعیت یا هستومند مستقل از ذهن تنها از راه انگاره‌ها شناخته می‌شود.» (41)&lt;/p&gt;

&lt;p&gt;در این تعریف از ایده‌آلیسمِ معرفتی، یا به قولِ نویسنده انگاره‌گراییِ شناخت‌شناختی، واقع‌گرایی متافیزیکی مفروضِ ایده‌آلیسمِ معرفتی انگاشته شده است، زیرا به موجودِ مستقل از ذهن اشاره شده است. اما ایده‌آلیسمِ معرفتی مستقل از واقع‌گراییِ متافیزکی است.&lt;/p&gt;

&lt;p&gt;10- «واقع‌گرایی شناخت‌شناختی عبارت است از باور به واقعیت (مستقل از ذهن) شناختی که از یک هستوند به دست می‌آید.» (42)&lt;/p&gt;

&lt;p&gt;نفهمیدم که مستقل از ذهن بودنِ معرفت (یا در اصطلاحِ نویسنده، شناخت) یعنی چه. یکی از مولفه‌هایِ معرفتْ باور است که ذهنی است. پس چگونه ممکن است معرفتْ مستقل از ذهن باشد؟&lt;/p&gt;

&lt;p&gt;فکر می‌کنم مطالبِ سه بخشِ اخیر نشان دادند که نویسنده چقدر نادقیق سخن گفته است و چقدر با برخی مسایلِ ابتداییِ فلسفه نا‌آشنا است. در بخشِ بعد به بررسیِ قوت و غنایِ مطالبی می‌پردازم که نویسنده در فصلِ اولِ کتاب درباره‌یِ واقع‌گراییِ علمی، موضوعِ اصلیِ این فصل، نوشته‌ است.&lt;/p&gt;

&lt;h4 id=&quot;4--خطاهایی-که-نویسنده-در-بحثِ-واقعگرایی-مرتکب-شده-است&quot;&gt;4- خطاهایی که نویسنده در بحثِ واقع‌گرایی مرتکب شده است&lt;/h4&gt;

&lt;p&gt;در این بخش به قسمتِ اصلیِ فصلِ اول، یعنی مباحثی که نویسنده درباره‌یِ واقع‌گرایی علمی مطرح کرده است، می‌پردازم. فکر می‌کنم خواننده شکیبایی که تا این‌ جایِ نوشته را خوانده باشد، بتواند حدس بزند که نویسنده درباره‌یِ مبحثِ اصلیِ فصل هم اشتباه‌هایِ فاحشی مرتکب شده است. به چندتا از مهم‌ترینِ آن‌ها اشاره می‌کنم.&lt;/p&gt;

&lt;p&gt;1- آشفتگیِ در تعریفِ صدق. پیش‌تر کمی در این‌باره سخن گفتم و در این بخش از جنبه‌ای دیگر بدان می‌پردازم. لب‌اللباب ادعایِ واقع‌گرایی علمی این است که وضعیت صدق و کذبِ جمله‌هایِ علمیِ ناظر به موجوداتِ مشاهدتی و جمله‌هایِ علمیِ ناظر به موجوداتِ نظری یک‌سان اند. یعنی، مثلن، همان‌طور که «مریخ وجود دارد» صادق است، «کوارک وجود دارد» هم صادق است. در مقابل ضدِواقع‌گرایانِ علمی، عموماً، معتقد اند که جمله‌هایِ سنخِ اول صادق اند و جمله‌هاییِ سنخ‌ِ دوم صادق نیستند؛ جمله‌هایِ سنخِ اول شان ِ توصیفی دارند ولی جمله‌هایِ سنخ دوم جهان را توصیف نمی‌کنند. البته ممکن است جمله‌هایِ سنخِ دوم را برای پیش‌بردِ کارهایِ علمی &lt;em&gt;پذیرفت.&lt;/em&gt; اما این جمله‌ها نمی‌توانند متعلقِ باور باشند. زیرا باور آوردن به گزاره‌ای مستلزمِ تعهد به صدقِ آن گزاره است، ولی پذیرفتنِ گزاره‌ای مستلزمِ چنین تعهدی نیست. اما نویسنده، که خود را واقع‌گرایِ علمی می‌داند، از همان آغاز متفاوت بودن وضعیت صدق و کذبِ این دو را پذیرفته است:&lt;/p&gt;

&lt;p&gt;«در بحث از هستومندهای مشاهده‌پذیر و هستومندهای مشاهده‌ناپذیر باید دو گونه «راستی» را از هم باز شناخت: «راستی نگری» چونان راستی نگره‌های علمی دربارۀ هستومندهای مشاهده‌پذیر، و راستی «مشاهده‌ئی»، چونان راستی گزاره‌ها دربارۀ هستومندهای مشاهده‌پذیر.» (31)&lt;/p&gt;

&lt;p&gt;و بعدتر هم تاکید می‌کند:&lt;/p&gt;

&lt;blockquote&gt;
  &lt;p&gt;«بر پایۀ این سویۀ واقع‌گرایی علمی، توصیف‌های گزاره‌ها دربارۀ هستومندهای هر یک از دو تراز حسیاب-مشاهده‌پذیر، و ناحسیاب-مشاهده‌ناپذیر (از میان هستومندهای نگری) از شرایط راستی [/صدق] در همان تراز برخوردارند.» (51)&lt;/p&gt;

&lt;/blockquote&gt;

&lt;p&gt;نویسنده، طبقِ معمول، توضیح نمی‌دهد که منظور از «دو گونه راستی» چیست؟ مثلن منظور این است که در حوزه‌ای منظور از «صدق» صدقِ تطابقی است و در حوزه‌ای منظور صدقِ معرفتی؟ به هر حال این عبارت‌ها را نشان می‌دهد که نویسنده به آستانه‌یِ فهمِ مساله‌یِ واقع‌گراییِ علمی، که خود را مدافعِ آن می‌داند، نزدیک هم نشده است.&lt;/p&gt;

&lt;p&gt;2- تقریرِ غلطِ آموزه‌یِ واقع‌گراییِ معناشناختی.&lt;/p&gt;

&lt;blockquote&gt;
  &lt;p&gt;«{واقع‌گرایی معناشناسانه یعنی} باور به راستی همنهشتی گزاره‌های علمی در بازگشت آنها به هستی برون‌آختی هستومندها و رویدادها». (48)&lt;/p&gt;

&lt;/blockquote&gt;

&lt;p&gt;این یکی از بدفهمی‌هایِ مهم نویسنده است که موجبِ بدفهمی‌هایِ متعددی شده است که به برخی از آن‌ها در همین بخش اشاره خواهم کرد.&lt;/p&gt;

&lt;p&gt;واقع‌گراییِ معناشناسانه، همان‌که نویسنده از آن «واقع‌گرایی دلالت‌شناختی» تعبیر می‌کند، درباره‌یِ حوزه‌ای، یعنی جملاتِ آن حوزه شرایطِ صدق دارند. مثلن یعنی عباراتِ خاصِ آن حوزه &lt;em&gt;قرار است&lt;/em&gt; به چیزی ارجاع دهند؛ قطع نظر از این که بدهند یا ندهند. ممکن است کسی به واقع‌گراییِ معناشناسانه‌ در حوزه‌یِ اخلاق قائل باشد، ولی هم‌چنین قائل به وجود هیچ امرواقعی که عبارت‌هایِ اخلاقی بدان ارجاع دهند، نباشد. چنین کسی قائل به نظریه‌یِ خطا (error theory) است. یعنی گزاره‌هایِ اخلاقی را قابل صدق و کذب می‌داند و در عینِ حال همه‌یِ آن‌ها را کاذب می‌داند. واضح است که اگر این جمله‌ها صادق نباشند، قطعن متعلقِ معرفت هم نخواهند بود؛ زیرا صدق شرطِ لازمِ معرفت است. هم‌چنین کسی که جمله‌هایِ اخلاقی را اصلن صدق‌و‌کذب‌بردار نمی‌داند، به واقع‌گرایی معناشناسانه در اخلاق قائل نیست. مثلن کسی که معتقد است «احکام»ِ اخلاقی، مانند «قتل بد است»، صدق‌وکذب‌بردار نیستند، بلکه تنها بیانِ احساسی اند، (در این‌جا بیانگرِ احساسِ تنفر از قتل اند، یعنی همان را بیان می‌کنند که «قتل، اَه»)، به ضدِواقع‌گرایی معناشناسانه در اخلاق باور دارد. به همان قیاس می‌توان منظور از واقع‌گرایی و ضدِواقع‌گرایی درباره‌ی موجوداتِ نظری را دریافت. با توجه به آن‌چه گفتم، طبقِ تعریف می‌توان دریافت که واقع‌گرایی معناشناسانه در حوزه‌ای، علی‌الاصول، با ضدِواقع‌گرایی متافیزیکی در همان حوزه قابلِ جمع است. اما در تعریفِ مختارِ نویسنده، واقع‌گرایی معناشناسانه مستلزمِ واقع‌گراییِ متافیزیکی است، که البته غلط است. به عبارتِ دیگر نویسنده تفاوتِ بینِ &lt;em&gt;شرایطِ صدق داشتن&lt;/em&gt; جمله‌ای و &lt;em&gt;تحققِ آن شرایطِ صدق&lt;/em&gt; را درک نکرده است. طبقِ واقع‌گراییِ معناشناسانه‌یِ علمی جمله‌هایِ حاوی عبارت‌هایِ نظری &lt;em&gt;شرایطِ صدق&lt;/em&gt; دارند؛ حتی اگر این شرایط &lt;em&gt;محقق نشده باشند&lt;/em&gt; و حتی اگر &lt;em&gt;هیچ‌گاه&lt;/em&gt; محقق نشوند. چنان‌که «آسمان زرد است»، شرایطِ صدق دارد، به همبن علت هم صدق‌وکذب‌بردار است، ولی چون این شرایط محقق نشده اند، کاذب است. اگر این دو نکته را خلط کنیم، تفاوتِ واقع‌گراییِ معناشناسانه و واقع‌گراییِ متافیزیکی را درنیافته ایم؛ چنان‌که نویسنده درنیافته است و هرجا به واقع‌گراییِ معناشناسانه ارجاع داده، همین اشتباه را مرتکب شده است، مثلن:&lt;/p&gt;

&lt;blockquote&gt;
  &lt;p&gt;«در این نگرش {یعنی واقع‌گرایی معناشناسانه} پذیرفته می‌شود که نگره دارای «ارزش راستی» است و به مدلول واقعی در جهان واقعی ارجاع راستین دارد.» (51)&lt;/p&gt;

&lt;/blockquote&gt;

&lt;p&gt;یا:&lt;/p&gt;

&lt;blockquote&gt;
  &lt;p&gt;«این نگرش در برابر ندانم‌گرایی و شک‌گرایی می‌ایستد.» (51)&lt;/p&gt;

&lt;/blockquote&gt;

&lt;p&gt;و از خود نپرسیده است چرا آموزه‌ای معناشناسانه را اولن مخالفِ آموزه‌هایی معرفتی دانسته است. اگر به چنین پرسشی عطفِ نظر می‌کرد، می‌توانست به اشتباهِ خود آگاه شود.&lt;/p&gt;

&lt;p&gt;3- درنیافتنِ ارتباط بین انواعِ واقع‌گرایی‌. مثلن:&lt;/p&gt;

&lt;blockquote&gt;
  &lt;p&gt;«چنان همبستگی‌ئی میان سویه‌‌های هستی‌شناختی و شناخت‌شناسی واقع‌گرایی علمی وجود دارد که دومین سویه همواره بر نخستین سویه استوار است، به گونه‌ئی که نمی‌توان واقع‌گرایی علمی شناخت‌شناختی را پذیرفت و واقع‌گرایی علمی هستی‌شناختی را نپذیرفت.» (54)&lt;/p&gt;

&lt;/blockquote&gt;

&lt;p&gt;چنان که روالِ معتادِ نویسنده است، استدلالی در کار نیست. ولی بگذارید استدلالی را که احتمالن در ذهن داشته است، بازسازی کنیم. فرض کنید من به جمله‌ای که خبر از وجودِ موجودی نظری می‌دهد، معرفت دارم. چون معرفت مستلزمِ صدق است، پس آن جمله صادق است. طبقِ نظریه‌یِ تطابقیِ صدق، پس امرِواقعی در جهان وجود دارد که صادق‌سازِ آن جمله است. آن امرِواقع همان موجودِ نظری است. پس آن موجودِ نظری وجود دارد.&lt;/p&gt;

&lt;p&gt;اگر کسی یکی از مقدماتِ این استدلال را نپذیرد، نخواهد پذیرفت که واقع‌گراییِ معرفتیْ مستلزمِ واقع‌گراییِ متافیزیکی است. اتفاقن برخی فیلسوفان به سببِ نپذیرفتنِ نظریه‌یِ تطابقیِ صدق، و در مقابل اختیار کردنِ نظریه‌یِ انقباضیِ صدق، این استدلال را نمی‌پذیرند و معتقد اند که می‌توان به واقع‌گراییِ معرفتی باور داشت بی‌آن‌که متعهدِ به واقع‌گراییِ متافیزیکی بود. به عبارتِ دیگر اگر صدق جمله‌ها، الزامن، تعهدِ وجودی‌آور نباشد، می‌توان به جمله‌ای معرفت داشت و به تبع آن را صادق دانست، بی‌آن‌که الزامن چیزی در جهان باشد که سببِ صدقِ آن جمله باشد. پس می‌توان جمله‌هایِ ناظر به موجوداتِ نظری را صادق دانست، بی‌آن‌که به وجودِ موجوداتِ نظری متعهد بود. پس، برخلافِ نظرِ نویسنده، آموزه‌یِ واقع‌گراییِ معرفتی با آموزه‌یِ ضدِواقع‌گراییِ متافیزیکی، علی‌الاصول، قابلِِ جمع است. طرفه این که نویسنده، که در تعریفِ صدق سیاهه‌یِ نظریه‌های متفاوت و متنافر صدق را چون تعریفی واحد آورده است، به نظریه‌ییِ انفباضیِ صدق، که به بحثِ واقع‌گراییِ علمی مربوط است، اشاره نکرده است.&lt;/p&gt;

&lt;p&gt;عدمِ تفطن به آن‌چه در این فقره و فقره‌یِ پیشین گفتم موجب شده است نویسنده احکامِ نادرستِ بسیاری صادر کند؛ از جمله:&lt;/p&gt;

&lt;blockquote&gt;
  &lt;p&gt;«پادواقع‌گرایی نافراگیر باید دست‌کم در نخستین سویه، یعنی سویۀ هستی‌شناسی، واقع‌گرا باشد، زیرا واقع‌گرایی در سویه‌های دیگر بی‌واقع‌گرایی در این سویه ممکن نیست.» (49)&lt;/p&gt;

&lt;/blockquote&gt;

&lt;p&gt;اما، چنان که دیدیم، هم واقع‌گراییِ معناشناسانه و هم واقع‌گرایی معرفتی با ضدِواقع‌گرایی متافیزیکی قابلِ جمع اند. این اشتباه‌ها باعث شده است که بخشی که به «درهم‌آمیزی سویه‌هایی از واقع‌گرایی و پادواقع‌گرایی» اختصاص دارد، آکنده از آراءِ نادرست باشد و مثلن، علی‌الاصول، چنین روی‌کردی ممکن شمرده شود: «واقع‌گرایی شناخت‌شناختی-پادواقع‌گرایی دلالت‌شناختی{معناشناسانه}» (60) و چنین تعریفِ مهملی از آن به دست داده شود: «این ایستار عبارت است از باور به امکان دستیابی به یک نگرۀ همنهشت با واقعیت بی‌آن‌که نیازمند به دلالت ویژواژه‌های نگری آن نگره بر برون‌آختگان باشد.» (60). نشان دادنِ مهمل بودنِ این تعریف را، به عنوانِ تمرین، به خواننده وامی‌گذارم.&lt;/p&gt;

&lt;p&gt;4- تقریرِ نادرستِ محلِ نزاع. محلِ اصلیِ نزاعِ بینِ واقع‌گرایی و ضدواقع‌گراییِ علمی، موقعیتِ وجودی موجوداتِ مشاهده‌ناپذیر در مقایسه با موجوداتِ مشاهده‌پذیر است. ضدِواقع‌گرا تنها به وجودِ مشاهده‌پذیرها قائل است و واقع‌گرا وجودِ مشاهده‌ناپذیرها را هم می‌پذیرد. اما نویسنده تعریفی از مشاهده‌پذیر و مشاهده‌ناپذیر داده است که مناقشه را منحل می‌کند:&lt;/p&gt;

&lt;blockquote&gt;
  &lt;p&gt;«هستومند مشاهده‌پذیرِ نامستقیمِ بالفعل» […] که به یاری دارک‌ها [=خاصه‌ها] و تاثیرهایش دریافت می‌شود؛ یا با ابزارهایی دریافتنی است که یا گسترش‌دهندۀ توانایی حس‌های انسان اند یا در توجیه کارکردهایشان وابسته به فرض آن هستومندهایند (مانند الکترون‌ها و کوارک‌ها» (29)&lt;/p&gt;

&lt;/blockquote&gt;

&lt;p&gt;اولن این قرار است تعریف «هستومند مشاهده‌پذیرِ نامستقیمِ» &lt;em&gt;بالفعل&lt;/em&gt; باشد، ولی در این تعریف از «دریافتنی» استفاده شده است که خبر از امری &lt;em&gt;بالقوه&lt;/em&gt; می‌دهد. ثانین بیایید کمی به معنیِ «توجیه» در این عبارت دقت کنیم. قرار است وجودِ موجوداتِ موردِ نظر، کارکردِ ابزارهایی را &lt;em&gt;توجیه کنند.&lt;/em&gt; اما کارکردِ ابزارها گزاره نیستند تا به معنیِ دقیقِ کلمه &lt;em&gt;توجیه&lt;/em&gt; شوند. برای توجیهِ باور به این گزاره که فلان دستگاه کار می‌کند هم که به فرضِ وجودِ چنان موجوداتی نیاز نیست. کافی است که ببینیم آن دستگاه &lt;em&gt;کار&lt;/em&gt; می‌کند. احتمالن منظور از «توجیه» تبیین است. پس نویسنده قائل است که اگر فرضِ وجودِ موجوداتی به کار تبیینِ کارکردِ دستگاهی بیاید، می‌توان وجودِ آن‌ها را &lt;em&gt;دریافت&lt;/em&gt;، یعنی به وجود آن‌ها &lt;em&gt;معرفت&lt;/em&gt; یافت و آن موجودات، به یک معنی، &lt;em&gt;مشاهده‌پذیر&lt;/em&gt; اند. اما این ادعا که می‌توان به وجودِ چیزی از این طریق معرفت یافت که فرضِ وجودِ آن چیز به کارِ تبیین روی‌داد یا امرواقعی می‌آید، عبارتِ اخرایی از قائل بودن به مفیدِ معرفت بودنِ استنتاجِ به‌ترین تبیین است. نکته این است که معتقدین به واقع‌گراییِ علمی برایِ اثباتِ وجودِ موجوداتِ نظری، به استنتاجِ به‌ترین تبیین متوسل می‌شوند. به نظر آن‌ها به‌ترین تبیین برای موفقیتِ نظریه‌هایِ علمی این است که موجوداتِ نظریِ مربوطه موجود اند. در مقابل ضدِواقع‌گرایانِ علمی معتقد اند که حتی اگر فرضِ وجودِ موجوداتِ نظری به‌ترین تبیین برایِ موفقیتِ نظریه‌هایِ علمی باشد، چون استنتاجِ به‌ترین تبیین صدق‌رسان نیست، نمی‌توان از طریقِ چنین استنتاجی به وجودِ موجوداتِ نظری معرفت پیدا کرد. به عبارت دیگر یکی از مهم‌ترین اختلافِ‌هایِ واقع‌گرایان و ضدِواقع‌گرایان علمی، وافی به صدق بودنِ استنتاجِ به‌ترین تبیین است. اما نویسنده در مقامِ تعریف این اختلاف را حل کرده است. او محلِ نزاع را درنیافته است.&lt;/p&gt;

&lt;p&gt;از طرفی اگر آن‌ اموری که سرنمونِ مشاهده‌ناپذیرها اند، یعنی الکترون و کوارک، در تعریفِ نویسنده، مشاهده‌پذیر اند، پس واقع‌گرایان و ضدِواقع‌گرایان بر سر چه منازعه می‌کنند؟ به دیگر سخن دیگر، چه موجوداتی در این تعریف نویسنده از مشاهده‌ناپذیر می‌گنجند؟:&lt;/p&gt;

&lt;blockquote&gt;
  &lt;p&gt;«هستومندی نگری که در این یا آن علم آروینی در نگره بیان و پذیرفته می‌شود بی‌آن‌که در آینده‌ای پیش‌بینی‌پذیر به گونه‌ئی مستقیم یا نامستقیم مشاهده شود»(31)&lt;/p&gt;

&lt;/blockquote&gt;

&lt;p&gt;توجه کنید که استنتاجِ به‌ترین تبیین مفیدِ مشاهده‌یِ غیرمستقیم دانسته شده است و معمولن همه می‌پذیرند که استنتاجِ به‌ترین تبیین مویدِ وجودِ موجوداتِ نظری است. آیا کسی هست که به وجودِ چیزی قائل باشد که نه به مشاهده درمی‌آید و نه به کارِ تبیین پدیده‌ای می‌آید؟ آیا ضدِواقع‌گرایان چنان انسان‌هایِ نامعقولی اند که مدعیِ چنین خزعبلی اند؟ ظاهرن نویسنده چنین گمان کرده است. بارِ دیگر باید گفت که نویسنده اصلن محلِ نزاع را درک نکرده است.&lt;/p&gt;

&lt;p&gt;5- تقریرِ نا‌به‌جا و نادقیقِ استدلالی مشهور. در بخشِ ماقبلِ ‌آخرِ فصل به استدلالِ ثابت ماندنِ مدلول‌ها در عینِ تغییر کردنِ اوصافی که نظریه‌ها بدان‌ها نسبت می‌دهند، اشاره شده است. خلاصه‌یِ این استدلال چنین است: 1) اوصافی که برایِ برخی موجوداتِ نظری‌ در نظریه‌هایِ پیشین برشمرده می‌شدند، با اوصافی که در نظریه‌یِ فعلی بدان‌ها اطلاق می‌شوند، متفاوت اند. 2) معنایِ واژه‌ها را اوصافِ متناظرِ آن‌ها تعیین می‌کند، پس 3- الفاظِ نظری در نظریه‌هایِ پیشین و نظریه‌هایِ فعلی، مثلن «الکترون» در نظریه‌یِ تامسون و نظریه‌یِ فعلی درباره‌یِ اتم، معنایِ واحدی ندارند. نویسنده تقریری از این برهان، بدون تصریح به مقدماتِ معناشناسانه‌یِ آن به دست داده است و عملن با ردِ مقدمه‌یِ دوم آن را ناصحیح دانسته است (البته او اصلن به مقدمه‌یِ دوم تصریح نکرده است تا آن را تصریحن رد کند). این برهان اولن برای نشان دادن قیاس‌ناپذیریِ نظریه‌هایِ علمی اقامه شده است. البته به نظر می‌رسد که بتوان از زرادخانه‌یِ این برهان سلاحی برایِ تقویتِ برهانِ فرااستقرایِ بدبینانه، که به نفعِ ضدواقع‌گرایی اقامه شده است، فراهم کرد. مجملِ برهانِ فرااستقرایِ بدبینانه چنین است: طبقِ نظریه‌هایِ علمیِ فعلی بسیاری موجوداتِ نظریِ نظریه‌هایِ پیشین وجود ندارند (مثلن اثیر و فلوژیستون). پس موجوداتِ نظریِ نظریه‌هایِ فعلی هم وجود ندارند. پس واقع‌گراییِ علمی غلط است (پایان برهان). اگر استدلالی را که در اولِ این فقره آوردم بپذیریم، موجوداتِ نظری ناموجودِ نظریه‌های پیشین به موجوداتی چون اثیر و فلوژیستون محدود نمی‌شوند. حتی احکامِ وجودی‌ای که نظریه‌هایِ پیشین درباره‌یِ «الکترون» و «پروتون» صادر می‌کردند هم نادرست اند، هر چند در نظریه‌هایِ فعلی هم حکم به وجود «الکترون» و «پروتون» می‌دهیم. اما این احکام لفظاً مشابه، معناهایِ متفاوتی را افاده می‌کنند (استدلالی را که در ابتدایِ این فقره آوردم به یاد بیاورید: چون اوصافِ ملازم این الفاظ دیگر شده اند، و معنایِ آن‌ها را اوصافِ ملازم‌شان تعیین می‌کند، احکامِ که با این الفاظ بیان می‌شوند هم دیگر شده اند). اما نویسنده هیچ کوششی برایِ این روشن‌ کردنِ ربطِ این استدلال‌ها نکرده است. او نه گفته است که این برهانِ منقول در اولِ این فقره چه را هدف گرفته است و نه گفته است که چگونه به بحثِ واقع‌گرایی علمی ربط پیدا می‌کند. مهم‌تر این که او که مدعی است نظریه‌هایِ فعلی به همان موجوداتِ نظریِ نظریه‌‌هایِ پیشین ارجاع می‌دهند، ولو با اوصافِ دیگری، اشاره‌ای به عباراتِ نظریِ‌ نظریه‌هایِ پیشین که طبقِ نظریه‌هایِ فعلی مرجعی ندارند، مانند «اثیر» و «فلوژیستون» نمی‌کند. اتفاقن همین موارد اند که برای ادعایِ واقع‌گرایی دشواری‌هایِ مهمی می‌سازند. خلاصه این که خواننده اصلن درنمی‌یابد، احتمالن چون نویسنده اصلن درنیافته است، که برهان برایِ چه آمده است؛ چه ربطی به مساله‌یِ واقع‌گرایی دارد؛ تقریرِ دقیقِ برهان چیست؛ و چه اشکال‌هایِ مهمی بدان وارد شده است.&lt;/p&gt;

&lt;p&gt;گمان می‌کنم در این بخش نشان دادم که نویسنده ابتدایی‌ترین موضوع‌هایِ مرتبط با بحث واقع‌گراییِ علمی را درنیافته است. از جمله صدق، مشاهده‌پذیری، استنتاجِ به‌ترین تبیین، و واقع‌گرایی معناشناسانه. هم چنین نشان دادم که به ربطِ یکی از معدود برهان‌هاییِ که آورده است (البته مجمل و بی‌دقت) با مساله‌ی واقع‌گراییِ علمی اشاره‌ای نکرده است.&lt;/p&gt;

&lt;h4 id=&quot;5--پرگویی-و-هیچنگویی&quot;&gt;5- پرگویی و هیچ‌نگویی&lt;/h4&gt;

&lt;p&gt;تا به حال به محتوایِ فصلِ اولِ کتاب پرداختم و اکنون می‌خواهم به صورت و ساختار آن بپردازم. کتاب پر است از مطالبِ زاید و گاه بدیهی. مثلن:&lt;/p&gt;

&lt;blockquote&gt;
  &lt;p&gt;«استدلال/ دلیل‌آوری عبارت است از بیان دلیل یا گواه‌آوری برای یک کنش یا رویداد یا اندیشه در راستای قانع‌سازی فرد دیگر در پذیرش یا ناپذیرش هستی آن کنش یا رویداد یا نتیجه.» (26)&lt;/p&gt;

&lt;/blockquote&gt;

&lt;p&gt;این که استدلال را با دلیل آوردن تعریف کنیم، چه لطفی دارد و چه گرهی می‌گشاید؟ یا:&lt;/p&gt;

&lt;blockquote&gt;
  &lt;p&gt;«پیش‌بینی عبارت است از دانستن و بیان هر رویداد پیش از آن‌که، در آیندۀ نزدیک یا دور، رخ دهد.» (26)&lt;/p&gt;

&lt;/blockquote&gt;

&lt;p&gt;آیا واقعن به این تعریف نیازی هست؟ آیا دانستن معناهایِ کلمه‌هایِ «پیش» و «بینی» برای دانستنِ معنایِ «پیش‌بینی» کافی نیست؟ از این دست پرگویی‌هایِ بی‌حاصل در کتاب زیاد است:&lt;/p&gt;

&lt;p&gt;«نشانه‌شناسی عبارت است از دانش بررسی فراگیر جستارهای مرتبط با نشانه و چگونگی نشانه‌گری.» (23)&lt;/p&gt;

&lt;p&gt;برای نمونه‌هایِ دیگر نگاه کنید به «تعاریف»ِ دستورِ زبان (24) طبیعت (27). برخی از این‌ عبارت‌هایی که تعریفی از آن‌ها به دست داده شده است، سپس‌تر حتی به کار هم نرفته اند.&lt;/p&gt;

&lt;p&gt;نوع دیگری از زیاده‌گویی‌هایِ نویسنده، تکرارهایِ نالازم است. مثلن پس از تعریفِ هستی‌شناسی نوشته است:&lt;/p&gt;

&lt;p&gt;«&lt;strong&gt;یادآوری.&lt;/strong&gt; در پیوند با این جستارها نگره‌ای گوناگون هستی‌شناسی وجود دارند و چه بسا بتوانند وجود داشته باشند.» (34)&lt;/p&gt;

&lt;p&gt;و مشابه همین جمله را در آخرِ پاره‌هایی که درباره‌یِ شناخت‌شناسی، دلالت‌شناسی، ارزش‌شناسی و روش‌شناسی است، (34-35) درباره‌یِ فقراتِ اخیر یادآوری کرده است. البته این نظیره‌گویی‌های بی‌محتوا در کتاب فراوان اند (مثلن بنگرید به: 49-51، 48).&lt;/p&gt;

&lt;p&gt;تذکر نمونه‌ای دیگری از این زیاده‌گویی‌ها خالی از لطف نیست. نویسنده در صفحه‌یِ 42 تعریف کرده است که واقع‌گرایی در هر حوزه‌ای یعنی قائل بودن به این که موضوعِ آن حوزه مستقل از ذهن وجود دارد. سپس تا صفحه‌یِ 45 بیست نوع واقع‌گرایی (دینی، عرفانی، ریاضی، درباره‌یِ رنگ و…) را بر می‌شمرد و عملن هیچ چیز بیش از این نمی‌گوید که: واقع‌گرایی درباره‌یِ الف یعنی قائل بودن به این که موضوعِ الف مستقل از ذهن وجود دارد.&lt;/p&gt;

&lt;p&gt;هم‌چنین بسیاری تقسیم‌بندی‌هایی در متن آورده شده اند، بی‌آن‌که حتی جمله‌ای درباره‌یِ این شقوق مختلف گفته شود. مثلن نویسنده هجده نوع واقع‌گرایی را در صفحه‌‌هایِ 46 و 47 برمی‌شمرد، هفده نوع ضدِواقع‌گرایی را در صفحه‌هایِ 62 و 63. از همین سنخ است «شماری از جستارهای برجسته، در پیوند واقع‌گرایی در علم یا واقع‌گرایی علمی» که در صفحه‌یِ 57 آمده است خوش‌بختانه سیاهه‌یِ اخیر را زیر هم ننوشته است و این سبب شده است کاغذِ کم‌تری به هدر رود. همچنین مکرر در مکرر واقع‌گراییِ علمی به معنی خاص و عام را تعریف کرده است: صفحه‌یِ 42، صفحه‌یِ 47، صفحه‌یِ 48 و صفحه‌هایِ 49-50.&lt;/p&gt;

&lt;p&gt;ذکر یکی از موارد هیچ‌نگویی نویسنده، خالی از لطف نیست. او فصلی را آغازیده است با عنوان: «تاریخچۀ واقع‌گرایی علمی» (56). اما چند سطر بعد نوشته است: «در این نوشتار جایی برای پرداختن به تاریخ یا تاریخچۀ واقع‌گرایی فلسفی و علمی نیست» (57). البته این بخش در کم‌تر از یک صفحه به انتها رسیده است.&lt;/p&gt;

&lt;p&gt;نویسنده تنها وقتی دست‌و‌دل‌بازانه افاضه می‌کند که می‌خواهد مطالبِ حاشیه‌ای و بی‌ربط و صفحه‌پرکن بگوید. وقتی سخن از استدلالِ فلسفی است، و نه سیاهه ردیف کردن و شقوقِ بی‌حاصل افزودن، نویسنده بسیار هم خساست می‌کند. تنها برهانی که مستقیمن به نفعِ واقع‌گرایی اقامه شده است، برهانِ &lt;em&gt;معجزه نیست&lt;/em&gt;، است. که کمی بیش از یک صفحه را به خود اختصاص داده است. البته بیش‌ترِ همین یک صفحه هم به مکرر در مکرر گفتنِ معنایی واحد صرف شده است. اما ببینید آغازِ تقریرِ این برهان را:&lt;/p&gt;

&lt;blockquote&gt;
  &lt;p&gt;«این برهان یا دلیل یا گواه هم‌اینک از آوازۀ بسیار برخوردار است. ما نیز، بی‌آن‌که به بنیادهای آن بپردازیم بر آن پای می‌فشریم.» (64)&lt;/p&gt;

&lt;/blockquote&gt;

&lt;p&gt;در فصلی که به واقع‌گراییِ علمی اختصاص دارد چه کاری واجب‌تر از پرداختن به بنیادهایِ برهانی به نفعِ این آموزه؟&lt;/p&gt;

&lt;p&gt;از این موارد در کتاب فراوان است:&lt;/p&gt;

&lt;blockquote&gt;
  &lt;p&gt;«دربارۀ پادواقع‌گرایی {…} سخن بسیار است. ولی در این نوشتار جایی برای سخن دربارۀ آن، و همچنین ارزیابی آن، نیست.» (62)&lt;/p&gt;

&lt;/blockquote&gt;

&lt;p&gt;چرا در نوشتاری که راجع به واقع‌گرایی و ضدِواقع‌گرایی است، جایی برایِ پرداختن به ضدِواقع‌گرایی نیست ولی فرصت پرداختن به تعریف دستور زبان و واقع‌گرایی عرفانی هست؟&lt;/p&gt;

&lt;p&gt;البته نویسنده فرصت را برای حکم صادر کردن از دست نمی‌دهد:&lt;/p&gt;

&lt;blockquote&gt;
  &lt;p&gt;«ما چنین تصویری را از این‌گونه بهره‌گیری و از ریاضیات و منطق نمی‌پذیریم.» (61)&lt;/p&gt;

&lt;/blockquote&gt;

&lt;blockquote&gt;
  &lt;p&gt;«این به گونه‌ئی باور به صِرفِ بسندگی آروینی نگره‌های علمی می‌انجامد که در آروین‌گرایی برساختی بازتاب دارد. به باور ما این ایستار پایۀ استواری ندارد.» (60)&lt;/p&gt;

&lt;/blockquote&gt;

&lt;blockquote&gt;
  &lt;p&gt;«ما بر این باوریم که به راستی در علم و نگره‌های علمی پیشرفت رو می‌دهد؛ از این رو با کسانی که پیشرفت علمی را نمی‌پذیرند همرای نیستیم.» (65)&lt;/p&gt;

&lt;/blockquote&gt;

&lt;p&gt;نویسنده استدلالی برای این باورها نیاورده است و تنها به صدورِ &lt;em&gt;فتوا&lt;/em&gt; بسنده کرده است.&lt;/p&gt;

&lt;p&gt;بی‌پرده بگویم، نویسنده هرجا بحث دشوار و نیازمند درک و مطالعه بوده است، بحث را درز گرفته و هرجا توانِ لفاظی و شعبده با کلمات داشته، عنانِ قلم را رها کرده است.&lt;/p&gt;

&lt;h4 id=&quot;خاتمه&quot;&gt;خاتمه&lt;/h4&gt;

&lt;p&gt;برخی سه ساحتِ روانی‌ای را که فروید برشمرده است با سه نفسِ اماره و لوامه و مطمئنه مطابقت داده اند و اولی را متناظرِ ناخودآگاه دانسته اند. من نمی‌دانم که این مطابقت موجه است یا نه. ولی می‌دانم که این کتاب، که به اعترافِ نویسنده اثرِ خامه‌یِ ناخودآگاهِ موسی اکرمی است، بسیار بد است: إِنَّ النَّفْسَ لأَمَّارَةٌ بِالسُّوءِ.&lt;/p&gt;

&lt;p&gt;بدان خاطر این نقد را نوشتم که عنوانِ کتاب، نامِ نویسنده و اعتبارِ ناشر سبب نشوند تا برخی نوآموزانِ گم‌راه شوند و فکر کنند با خواندنِ این کتاب خوشه‌ای از خرمنِ فلسفه خواهند چید و، از آن بدتر، گمان کنند فلسفه‌ورزی کاری است که به شوخی‌اش بتوان گرفت و در کم‌تر از دوماه و با مراجعه به ناخودآگاه سیصد-چهارصد صفحه فلسفه &lt;em&gt;سرود&lt;/em&gt;.&lt;/p&gt;

&lt;p&gt;این کتاب بیش از هرچیر نشان می‌دهد که بی‌تحقیق و مراجعه‌یِ مکرر به متونِ فلسفی و بی‌دقت و تمرکز نمی‌توان کاری فلسفی انجام داد. هم‌چنین نشان می‌دهد سپردنِ قلم به دستِ ناخودآگاه که مسخرِ غرایز است، و به تنهایی حتی به کارِ اطفاء غرایز، از جمله شهرت‌طلبی و مریدپروی، هم نمی‌آید، چه نتایجِ ناخوش‌آیندی به بار می‌آورد.&lt;/p&gt;

&lt;p&gt;البته ما با چنین رویه‌ای، پرگفتن و هیچ نگفتن، آشنا هستیم. بسیاری از استادانِ حکمت و اکابرِ معرفت در دیارِ ما چنین می‌کنند. پنجاه دقیقه از فرصت یک‌ساعته سخن‌رانی خود را به شعرخوانی، ذکرِ امورِ بدیهی و خاطره‌گویی می‌گذرانند و سپس می‌گویند که متاسفانه فرصتِ گشودنِ بحث نیست و مستمعان از این که فرصت کوتاه بود و چقدر کم داشت، انگشتِ‌حسرت‌گزان محفلِ این استادان را ترک می‌کنند. اما باید به جنابِ اکرمی بگویم که اندک‌اندک فضا در حالِ دیگر شدن است. همان‌طور که پیش‌ترها معتقد بودند که عینک سواد نمی‌آورد، بسیاری مفتونِ شعبده‌یِ کلمات نمی‌شوند و واج‌آراییِ «ویژواژه» و طنینِ «فرنام» و «فرگشت» و «فرگرد» دل‌شان را نمی‌برد. بی‌مایه فطیر است، استاد.&lt;/p&gt;

&lt;hr /&gt;

&lt;p&gt;[&lt;a href=&quot;#_ednref1&quot;&gt;1]&lt;/a&gt; تنها مرجعِ نقل‌قول‌هایِ متنِ کتاب:&lt;/p&gt;

&lt;p&gt;اکرمی، موسی، &lt;em&gt;درآمدی به فلسفۀ کیهان‌شناسی&lt;/em&gt;. تهران: نگاه معاصر. 1392.&lt;/p&gt;

&lt;p&gt;است. به همین سبب در ارجاع‌ها به ذکر شماره‌یِ صفحه بسنده کرده ام.&lt;/p&gt;

&lt;p&gt;[&lt;a href=&quot;#_ednref2&quot;&gt;ii]&lt;/a&gt; صفحه‌هایی را که به منابعی برای مطالعه‌یِ بیش‌تر و تکرار فهرستِ هر فصل در ابتدایِ هر فصل مختص شده اند، حذف کرده ام.&lt;/p&gt;

&lt;p&gt;[&lt;a href=&quot;#_ednref3&quot;&gt;iii]&lt;/a&gt;  آن‌چه بین دو آکولاد می‌آید، یا افزوده‌ی من است. «{…}» یعنی بخشی از متن را در نقل حذف کرده ام.&lt;/p&gt;</content><author><name>makrami</name></author><category term="cosmology" /><category term="philosophy" /><category term="astronomy" /><category term="philosophy-of-science" /><summary type="html">مدخل</summary></entry><entry><title type="html">نظریه‌یِ معرفت در پدیدارشناسی</title><link href="http://localhost:4000/philosophy/marefat-dar-padirshenasi/" rel="alternate" type="text/html" title="نظریه‌یِ معرفت در پدیدارشناسی" /><published>2020-01-12T00:00:00+03:30</published><updated>2020-01-12T00:00:00+03:30</updated><id>http://localhost:4000/philosophy/marefat-dar-padirshenasi</id><content type="html" xml:base="http://localhost:4000/philosophy/marefat-dar-padirshenasi/">&lt;p&gt;&lt;strong&gt;یک-&lt;/strong&gt; سنتی دیرپا در فلسفه وجود دارد که در آن به نحوه‌یِ باور آوردن‌مان و موضوعِ آن می‌پردازند: این که چگونه باورهایِ جزیی و کلی‌مان حاصل می‌شود و در این مسیر چه فرآیندهایی در کار اند. آیا مفاهیمی که به اشیاء اطلاق می‌کنیم حاصلِ انتزاع از تجربه اند یا قالب‌هایی اند که ذهن از پیش در خود دارد؟ دیگر این که محتوایِ باورها و موضوعِ تجربه‌هایِ ما چیستند؟ آیا ایده‌ها/داده‌هایِ حسی یا برساختی از آن‌ها هستند یا خودِ اشیاء؟ آیا وجودِ ذهنی است؟ در این‌جا‌ها ما داریم کاری توصیفی می‌کنیم از نحوه‌ای که باورهای‌مان را می‌سازیم و این که محتوایِ باورهای‌مان چیست. البته به این سنت هم «معرفت‌شناسی» می‌گفته اند. در مقابل به چیزِ دیگری هم «معرفت‌شناسی» می‌گویند. در معنیِ اخیر، گذشته از تحلیلِ مفاهیمِ معرفتی‌ای چون معرفت و توجیه، در پیِ آن هستیم که بدانیم &lt;em&gt;نرم‌هایِ&lt;/em&gt; معرفتی کدام اند. یعنی به چه چیزهایی &lt;em&gt;باید&lt;/em&gt; باور داشت و به چه چیزهایی &lt;em&gt;نباید&lt;/em&gt; باور داشت. مثلاً کسی که شاهدگرا است، می‌گوید تنها باید به چیزهایی باور داشت که برای‌شان شاهدی داریم و شاهدی خلاف‌شان نداریم. کسی ممکن است بگوید درباره‌یِ برخی از باورها مجاز است که بدونِ شاهد هم بدان‌ها باور آوریم. در معرفت‌شناسیِ اختلافِ نظر از این می‌پرسیم که در شرایطی که با هم‌تایِ معرفتی خود اختلافِ نظر داریم، باید چه روی‌کرد باوری‌ای اختیار کنیم. در معرفت‌شناسیِ دینی از این می‌پرسیم که آیا تجریه‌یِ دینی می‌تواند مجاز کند که باوری دینی را مقبول بشماریم؟ به این معنی «معرفت‌شناسی» علمی است هنجاری. در سنتِ تحلیلیِ معاصر به آن دانشِ توصیفی نام‌هایِ دیگری می‌دهند و پاسخ به پرسش‌هایِ آن را می‌توان غالباً در فلسفه‌یِ ذهن و خصوصاً مباحثی راجع به ادراک و محتوایِ حالت‌هایِ ذهنی یافت. قطعاً ناروا است که من به سببِ این که در سنتِ تحلیلی تربیت‌یافته ام، بگویم که «معرفت‌شناسی» را باید برایِ این دانشِ هنجاری به کار برد و نه آن علمِ توصیفی. انصاف را که ملاحظه‌یِ تاریخِ کاربردِ این اصطلاح را کردن اتفاقاً کفه‌ را به سود تناسبِ این لفظ با دانشِ توصیفی سنگین‌تر می‌کند.&lt;/p&gt;

&lt;p&gt;یکی از سنت‌هایی که به پرسشِ اول می‌پردازد، سنتِ استعلایی است که ریشه در کانت دارد و هوسرل آن را تفصیل داده است و تدقیق کرده. طبقِ روایتِ کتاب، کانت با این مشکل مواجه بود: که اگر موضوعِ شناخت را اشیاءِ مستقل از ذهن بدانیم، به چنان جدایی بینِ سوژه و ‌ابژه قائل شده ایم و این معرفت به جهان را ناممکن می‌کند. «اگر ابژه و انسان شناسنده را بیرون از یگدیگر بدانیم، موضعی جز شکاکیت باقی نمی‌ماند، زیرا معرفت ناممکن می‌شود.» (۳۴) برایِ رهایی از شکاکیت راهی جز این نیست این جدایی را نفی کنیم. برایِ این کار باید در تعریفِ شیء بازبینی کنیم. شیء چیزی نیست که «آن بیرون» باشد، شیء ساخته‌یِ شناخت است. شیء چیزی نیست جز در قالبِ مفاهیم پیشین ذهن درآوردنِ داده‌ها. داد‌ه‌هایی که مفاهیم موردِ نظر بر آن‌ها اطلاق می‌شوند، خود دارایِ ویژگی‌هایی متناظر نیستند. در این صورت دیگر جدایی‌ای در کار نیست و برهانِ شکاکیت از کار می‌ا‌فتد. به طورِ خلاصه، در روی‌کردِ استعلایی &lt;em&gt;بیرون بودنی&lt;/em&gt; نفی می‌شود: بیرون بودنِ شیء از ذهن؛ بیرون بودنِ ابژه از سوژه. چنان که دیده می‌شود، در این‌جا معضلی معرفتی با آموزه‌ای متافیزیکی حل شده است. نویسنده هم به توصیفی بودنِ سرشتِ این بحث تصریح می‌کند: «این نظریه ادعا دارد منحصراً توصیفی است … معرفت‌شناسی پدیدارشناسانه حالت سوبژکتیو دستیابی ما به ابژه‌ها را توصیف می‌کند.» (۲۶)&lt;/p&gt;

&lt;p&gt;یکی از مباحثی که در معرفت‌شناسیِ در معنیِ دوم، مطرح می‌شود، برون‌گرایی در توجیه است. برون‌گرایان در توجیه می‌گویند اموری که می‌توانند در تعیینِ موجه بودنِ باوری نقش بازی کنند، به امورِ درونی محدود نمی‌شوند. معمولاً منظور از امورِ درونی، اموری اند که در دست‌رسِ شناختیِ شخص قرار دارند؛ بدین معنی که شخص بتواند آن‌ها را با تامل بداند. با این تعریف تجربه‌ها و باورهایِ من از امورِ درونی من اند و این که علتِ باورِ من چیست، این که چه فرآیندِ باورسازی این باورِ مرا ساخته است، و این که این فرآیند در این محیط بیش‌تر باورِ صادق می‌آفریند تا کاذب، از امورِ بیرونی من اند. یکی از مواردِ نقضی که درون‌گرایان علیهِ برون‌گرایان مطرح می‌کنند، همان‌ است که «مشکلِ جدیدِ شیطانِ فریب‌کار» خوانده می‌شود. آن‌ها می‌گویند کسی که قربانیِ روحِ خبیثِ دکارتی شده است، همان باورها و تجربه‌هایی را دارد که ما داریم، ولی فرآیند ادراکِ حسیِ او غیرقابل اعتماد است؛ به این دلیل که باورهایِ کاذب تولید می‌کنند. طبقِ برون‌گرایی وضعیت توجیهیِ من و کسی تجربه‌ها و باورهایی دقیقاً چون من دارد ولی قربانیِ روحِ خبیثِ دکارتی است، متفاوت است. برون‌گرایان این نتیجه را غیرشهودی می‌دانند.&lt;/p&gt;

&lt;p&gt;چنان‌که دیده می‌شود. برون‌گرایی چیزی درباره‌یِ توجیه است و درون‌گرا و برون‌گرا در این با هم اختلاف ندارند که صدق چیست. درون‌گرا و برون‌گرا حتا درباره‌یِ این هم اختلاف ندارند که امورِ بیرونیِ دیگری هم در موجه بودن دخیل اند، مثلاً در موقعیتِ گتیه‌ای بودن. من نمی‌توانم بدانم که فلان باورام موجه و صادق است ولی مفیدِ معرفت نیست.&lt;/p&gt;

&lt;p&gt;حال ببینیم روایتِ پیترزما چگونه برون‌گرایی در توجیه را به پدیدارشناسی ربط می‌دهد. برایِ بررسی این موضوع چند نقلِ قول از او می‌آورم و سپس نقدهای‌ام را بدان‌ها مطرح می‌کنم.&lt;/p&gt;

&lt;blockquote&gt;
  &lt;p&gt;(i): «آنچه به این نظریه‌ها ویژگی برون‌گرایانه این فرض است که بدون مشغول داشتن خاطرمان به تفسیر سوژة شناسنده از موقعیتِ شناختی، مثلاً انواع استدلال‌هایی که سوژه برای اعتقاد به صادق یا کاذب بودن باور ارائه می‌دهد، می‌توانیم معرفت و باور موجه را به‌درستی مشخص کنیم. مطابق چنین دیدگاهی باور می‌تواند فارغ از هرگونه نسبت با دیگر باورهای سوژه باوری صادق باشد. واضح است که دیدگاه سراپا برون‌گرا به کار پدیدارشناسی نمی‌آید.» (۲۴)&lt;/p&gt;
&lt;/blockquote&gt;

&lt;p&gt;۱- نقلِ قولی که از آرمسترانگ آورد، درباره‌یِ باورهایِ غیراستنتاجی است. اگر سوژه «انواع استدلال‌هایی که سوژه برای اعتقاد به صادق یا کاذب بودن باور ارائه می‌دهد» پس این باور استنتاجی است.&lt;/p&gt;

&lt;p&gt;۲- درباره‌یِ باورهایِ استنتاجی برون‌گرا حتماً وضعیتِ معرفتیِ استدلالی را که موجبِ باورِ موردِ نظر شده است در وضعیتِ توجیهی آن باور ذی‌مدخل می‌داند. برایِ این که باوری استنتناجی موجه باشد، در اصطلاحِ گلدمن، فرآیند‌باورسازِ وابسته به باوری که آن باور را ساخته است، باید قابلِ اعتماد باشد.&lt;/p&gt;

&lt;p&gt;۳- نویسنده می‌گوید «مطابق چنین دیدگاهی باور می‌تواند فارغ از هرگونه نسبت با دیگر باورهای سوژه باوری صادق باشد». اما این که محلِ اختلافِ برون‌گرا و درون‌گرا نیست. اصلاً مسئله برون‌گرا، اولاً، صدق نیست؛ توجیه است. حتا کسی که درباره‌یِ صدق انسجام‌گرا است، می‌تواند درباره‌یِ توجیه برون‌گرا باشد. مثلاً توجیه را همان انسجام بداند ولی، به سببِ پیچیدگیِ این واقعیت که باورهای‌اش منسجم اند، آن را برایِ شخص دست‌رس‌پذیر نداند.&lt;/p&gt;

&lt;p&gt;۴- از گفته‌یِ نویسنده این برمی‌آید که پدیدارشناسی با نظریه‌یِ انسجام در صدق ملازم است. اما خود، به درستی، در ادامه متذکر می‌گوید که آن بازبینی‌ای که پدیدارشناس باید انجام دهد در لایه‌یِ متافیزیک انجام می‌شود و نه در لایه‌یِ نظریه‌یِ صدق. صدق هنوز تطابقی است، ولی مطابق با چیزی است که حاصلِ فرآیندِ شناخت است نه مستقل از آن.&lt;/p&gt;

&lt;p&gt;۵- مهم‌تر از همه این که او بینِ معرفت‌شناسی در معنایِ اول و معرفت‌شناسی در معنایِ دوم پل زده است، بی‌آن‌که بگوید چرا. حدس من این نیست که اشتراکِ «بیرونی» در دو آموزه‌یِ «بیرونی نبودنِ شیء/موضوعِ شناخت» و «امکانِ بیرونی بودنِ توجیه» رهزنی کرده است و اولی را، که آموزه‌یِ اصلیِ پدیدارشناسی است، با دومی که آموزه‌یِ اصلی برون‌گرایی در توجیه است، خلط کرده است.&lt;/p&gt;

&lt;blockquote&gt;
  &lt;p&gt;(ii): «چنین برون‌گرایانی استدلال می‌کنند که اگر می‌خواهیم به حقیقت و معرفت برسیم، باید تجربه‌ای شناختی را پشتِ سر بگذرانیم که مالکیت ما را بر حقیقت و معرفت «به‌نحو مطلق تضمین کند». (۲۵)&lt;/p&gt;
&lt;/blockquote&gt;

&lt;p&gt;۱- کاش مترجم به جایِ «حقیقت» می‌گذاشت «صدق».&lt;/p&gt;

&lt;p&gt;۲- نویسنده بارها از تعبیرِ «مالکیتِ حقیقت» سود می‌برد. من که طعنی در آن درک می‌کنم. من حرف‌اش را این‌گونه می‌شنوم. «فکر کرده اند حقیقت ملکِ طلق آنان است». جایِ دیگری می‌گوید «[هوسرل] می‌خواهد تجربة شناختی را از نظارت این ناظر-ناقد بیرونی برهاند». (ص. ۲۵) نمی‌دانم چرا برون‌گرایِ بیچاره که در پیِ تحلیلِ مفهومِ توجیه است، چون پلیسِ گشتاپو یا اس‌اس تصور می‌کند؟ جلوتر نویسنده نیست اذعان دارد که هوسرل روی‌کردی خصمانه به برون‌گرایی دارد. این همان‌قدر ناموجه است که من بگویم: پدیدارشناس موجودی خودمحور است که متفرعنانه خود را دائرمدارِ عالمِ امکان می‌داند و سودایِ هم‌عنانی با خداوند را دارد در خلقِ جهان. پدیدارشناسی عینِ فرعونیت است.&lt;/p&gt;

&lt;p&gt;۳- من نمی‌دانم نویسنده «به‌نحو مطلق تضمین کند» را از کجا آورده است. اگر منظور این است که برایِ موجه و به تبع معرفت بودن، باور باید خطاناپذیر باشد، هیچ ‌برون‌گرایی چنین نمی‌گوید. مثلاً اعتمادگرا می‌گوید برایِ موجه بودنِ باور کافی است که محصولِ فرآیندِ باورسازی باشد که در محیطِ باور‌آورنده، اکثراً باورهایِ صادق تولید کند.&lt;/p&gt;

&lt;blockquote&gt;
  &lt;p&gt;(iii): «برون‌گرایان عقیده دارند که این امکان علی‌الاصول وجود دارد که باوری بدونِ تایید دیگر باورهای فردِ باورمند به معرفت تبدیل شود. بنابراین، می‌توان گفت برون‌گرایی با چنین دیدگاهی موضوع مهم توجیه را به کلی نادیده می‌گیرد». (۲۵)&lt;/p&gt;
&lt;/blockquote&gt;

&lt;p&gt;این را هر مبناگرایی می‌پذیرد. مبناگرایی دقیقاً این‌ آموزه است که ممکن است باوری موجه باشد نه به خاطرِ ارتباط‌اش با دیگر باورهایِ شخص؛ بلکه مثلاً تجربه‌ای آن را موجه کند. (و البته همچنین این آموزه که هر سلسله‌یِ باورهایِ موجهِ استنتاجی به باورهایِ مبنایی ختم می‌شوند). این آموزه در مقابلِ انسجام‌گرایی در توجیه قرار دارد که تنها ارتباط باوری با باورهایِ دیگر را توجیه‌بخش می‌داند. درون‌گرایان زیادی مبناگرا اند.&lt;/p&gt;

&lt;blockquote&gt;
  &lt;p&gt;(iv): «در بخشِ نخست این فصل از دو دیدگاه کاملاً متفاوت دربارة حقیقت صحبت کردم. یکی از این دیدگاه‌ها (برون‌گرایی) حقیقت را نوعی مایملک و معرفت را حالتی از هستی می‌داند که با آنچه حقیقت را می‌سازد نسبت دارد. دیدگاه دیگر (پدیدارشناسانه) حقیقت را چیزی می‌داند که … نیروهای پژوهشی را درگیر خویش می‌سازد.» (۶۵)&lt;/p&gt;
&lt;/blockquote&gt;

&lt;p&gt;برون‌گرایی نظریه‌ای درباره‌یِ صدق نیست.&lt;/p&gt;

&lt;blockquote&gt;
  &lt;p&gt;(v): «مطابق تعریفی که واقع‌گرایان … از … صدق به دست می‌دهند، پرسش‌هایی در زمینة توجیه نه مجال طرح می‌یابند و نه امکان پاسخ.» (۷۲)&lt;/p&gt;
&lt;/blockquote&gt;

&lt;p&gt;واقع‌گرایی در صدق مانعِ نظریه‌یِ توجیه داشتن نیست.&lt;/p&gt;

&lt;blockquote&gt;
  &lt;p&gt;(vi): نشانه‌ای دیگر از این که بحث درباره‌یِ توجیه نیست. نویسنده می‌گوید که ایده‌آلیست واقع‌گرا را جزم‌اندیش، ساده‌لوح، و انتزاعی می‌داند. چون به ترتیب، قائل است به نظریه‌یِ تطابقیِ صدق، باور دارد که قوایِ شناختی‌اش او را قادر می‌کنند که واقع را بشناسد ولی به این که چگونه این به این باورها رسیده است سربازمی‌زند، و از «روند وحدت‌بخشی خودابژه‌سازی» غافل است. (۳-۴۲) این‌ها هیچ‌کدام ناظر به توجیه نیستند.&lt;/p&gt;
&lt;/blockquote&gt;

&lt;p&gt;&lt;strong&gt;دو-&lt;/strong&gt; استدلالِ اصلیِ کتاب برایِ این که واقع‌گرایی به شکاکیت می‌رسد این است که هیچ استدلالِ خطاناپذیری وجود ندارد که ما را از داده‌یِ حسی به شیءِ خارجی برساند. مثلاً در صفحه‌یِ ۳۷۱ از هایدگر نقل می‌کند، چون استدلالی وجود ندارد که ما را از معلول به علت برساندُ نمی‌توان استدلالی برساخت که از داده‌هایِ حسی به وجودِ اشیاءِ جهانِ خارج برسیم. یا: «شکاک معتقد است حتی اگر تمامی آن قوای شناختی را که گفته می‌شود در ما هست به کار بگیریم، با این سازگار است چیزی مطابقِ آن [محصولِ قوایِ شناختی] موجود نباشد و با این قوا شناختنی.» (۳۴)&lt;/p&gt;

&lt;p&gt;اگر مشکل برگذشتن از شکاکیت باشد، راه‌هایِ دیگری هم هست که اتفاقاً نویسنده به آن اشاره کرده است. مثلاً:&lt;/p&gt;

&lt;p&gt;۱- خطاپذیر دانستن توجیه و معرفت.&lt;/p&gt;

&lt;blockquote&gt;
  &lt;p&gt;«واقع‌گرا معتقد است که حتی باوری کاملاً موجه هم ممکن است کاذب باشد». (۷۱)&lt;/p&gt;
&lt;/blockquote&gt;

&lt;p&gt;اگر مجاز باشد که باوری خطاپذیر معرفت باشد، این که استدلالی خطاپذیر از داده‌هایِ حسی به وجودِ جهانِ خارج وجود ندارد، به‌خودی‌خود، نافیِ معرفت به جهانِ خارج نیست.&lt;/p&gt;

&lt;p&gt;۲- تلقیِ معرفتی از صدق.&lt;/p&gt;

&lt;blockquote&gt;
  &lt;p&gt;«اگر این یا آن ابژه را (درون چارچوبی معین) موجود بدانیم، بالضروره راه‌هایی وجود دارند که افرادِ متعلق به آن‌گونه را برای سوژة شناختی دست‌رس‌پذیر می‌سازند. به عبارت دیگر درون چهارچوب، هیچ ابژة شناخت‌ناپذیری وجود ندارد.» (۵۲)&lt;/p&gt;
&lt;/blockquote&gt;

&lt;p&gt;این هم ادعایی است درباره‌یِ صدق: صدق مفهومی است معرفتی: صدقِ ناشناختنی وجود ندارد. در مقابل واقع‌گرا می‌گوید ممکن است صدقی ناشناختنی باشد؛ خواه بدین خاطر که هیچ‌وقت آزمونِ ممکنی برایِ آن وجود ندارد (حدسِ گلدباخ، دوبرابر شدنِ ابعاد جهان در هر روز) خواه چون دستگاهِ شناختیِ ما نمی‌تواند واجدِ مفاهیمی باشد که برایِ درکِ برخی موجوداتِ مستقل از ما لازم اند (خدا، قوانینی خیلی پیچیده در طبیعت). (حال چه کسی حقیقت را در «تملک» خویش می‌داند؟ (همچنین بنگرید به: «با لحاظ کردن چارچوب مفهومی، هیچ پرسشی در باب هستی بی‌پاسخ نمی‌ماند.» (۶۳))&lt;/p&gt;

&lt;p&gt;این هم راهی است برایِ پاسخ به شکاک: شکاک واقع‌گرا است و می‌گوید هیچ‌وقت نمی‌توانیم باورِ صادقی درباره‌یِ واقع داشته باشیم. اما این که چیزی هست که نمی‌توان بدان معرفت یافت، طبقِ این مفهومِ معرفتی از صدق، ناپذیرفتنی است. اگر بگوییم صدق اصلاً یعنی همین، دیگر چه نیازی با آن دم‌ودستگاهِ مفهومِ پیشین داریم؟ یعنی با پذیرشِ نظریه‌یِ معرفتیِ صدق هم کار راه می‌افتد.&lt;/p&gt;

&lt;p&gt;اما نویسنده حتا ادعایِ قوی‌تری هم می‌کند: نه تنها صدق چیزی است که دانستنی است، صادق بودن چیزی نیست جز موجه بودن:&lt;/p&gt;

&lt;blockquote&gt;
  &lt;p&gt;«واقع‌گرا معتقد است که حتی باوری کاملاِ موجه هم ممکن است کاذب باشد.» (۷۱)&lt;/p&gt;
&lt;/blockquote&gt;

&lt;p&gt;لابد استعلاگرا به این قائل نیست و اگر چنین باشد، لااقل ادعایی است بسیار عجیب. این ادعاها در جاهایِ دیگر هم تکرار می‌شود:&lt;/p&gt;

&lt;blockquote&gt;
  &lt;p&gt;«صدق مستلزم چیزی بیشتر و بالاتر از آن دلایلی نیست که برای اعتقاد به صادق بودن خبر در اختیار داریم.» (۷۳)&lt;/p&gt;
&lt;/blockquote&gt;

&lt;p&gt;(«معادلِ فرا و روا» برایِ over and above به‌تر است تا «بیشتر و بالاتر».)&lt;/p&gt;

&lt;p&gt;اما به نظر می‌آید پذیرفتنی است که بگوییم فلان باوری موجه ولی کاذب دارد، چون برخی شواهدِ مهم را در اختیار ندارد. به هر حال، با این روی‌کرد هم می توان به شک‌گرا چنین پاسخی داد: من برایِ باورهای‌ام به جهانِ خارج دلیلی دارم، پس این باورها صادق اند.&lt;/p&gt;

&lt;p&gt;نتیجه آن‌که، برایِ پاسخ به شکاکیت راه‌هایی کم‌هزینه‌تر از عوض کردنِ تعریفِ شیء هم هست.&lt;/p&gt;

&lt;p&gt;&lt;strong&gt;سه-&lt;/strong&gt; نویسنده این را می‌پذیرد: با خودِ واقعیت برخوردِ مستقیم نداریم، پس هیچ معرفتی بدان نداریم.&lt;/p&gt;

&lt;p&gt;اما چرا این را نمی‌پذیرپد:&lt;/p&gt;

&lt;p&gt;ما با خودِ چارچوبِ مفهومی برخوردِ مستقیم نداریم، پس هیچ معرفتی بدان نداریم.&lt;/p&gt;

&lt;blockquote&gt;
  &lt;p&gt;«به هر حال چارچوبی که پدیدارشناس استعلاگرا آن را ابژه‌یِ پژوهشِ خویش قرار می‌دهد و در قالبی مفهومی به آن سازمان می‌دهد به &lt;em&gt;خودی‌خود&lt;/em&gt; در آگاهی بی‌واسطة کاربر حاضر نیست.» (۶۰)&lt;/p&gt;
&lt;/blockquote&gt;

&lt;p&gt;وانگهی، چارچوبِ مفهومی‌ای که پدیدارشناس درک می‌کند که هر شناختی مستلزمِ چارچوبِ مفهومی است، خود چه چارچوبی است؟ نویسنده به این نکته هم پرداخته است: «عامل شناخت … چاره‌ای ندارد جز این که بپذیرد در اعتبار بعضی مفاهیم جای تردیدی نیست». (۶۷) و «اگر آدمی، دست‌کم از بعضی جهات خود را، خود را مشاهده‌کری توانا و قابل اعتماد نداند جست‌وجو هرگز آغاز نمی‌شود. (۶۷)&lt;/p&gt;

&lt;p&gt;به نظر می‌رسد مشابهِ مسئله‌یِ دورِ معرفتی. یکی از مشکل‌هایی که شک‌گرا مطرح می‌کرد این بود که نمی‌توان برایِ قابلِ اعتماد بودنِ فرآیندهایِ باورسازِ پایه استدلالی بیاوریم، بی‌آن‌که قابلِ اعتماد بودنِ آن‌ها را پیش‌فرض بگیریم. ظاهراً پدیدارشناس هم با مشکلی مشابه مواجه است.&lt;/p&gt;

&lt;p&gt;&lt;strong&gt;چهار-&lt;/strong&gt; فکر می‌کنم در کتاب به این سئوال‌ها به اندازه‌یِ کافی پرداخته نشده است: چرا داده‌ها قابلیتِ برخی مفهوم‌پردازی‌ها را دارند، و مهم‌تر، چرا قابلیتِ برخی مفهوم‌پردازی‌ها را ندارند. (مثالِ چهارچوبِ پزشکیِ اخلاطی)&lt;/p&gt;

&lt;p&gt;نویسنده متذکر شده است که این سئوال از دیرباز مطرح بوده است. مثلاً فیشته می‌پرسد: «گیریم کانت درست گفته باشد که مفاهیم پیشینی ما از قوة فهم مشتق می‌شوند، چه تضمینی وجود دارد که این مفاهیم بر شهودهای حسی اطلاق شوند؟» (۸-۳۷)&lt;/p&gt;

&lt;p&gt;هگل پاسخی خاص به این سئوال می‌دهد: «مفاهیم خود را متفرد و متعین می‌سازند. با این وصف ما واقعیتی را در خود داریم که پیشاپیش مفهوم‌پردازی شده است.» (۳۸)&lt;/p&gt;

&lt;blockquote&gt;
  &lt;p&gt;[آیا این نوعی بازگشت به واقع‌گرایی نیست؟  طبقِ این نظر، شیء‌ها هستند و «ویژگی»هایی دارند و وقتی به صدق می‌رسیم که وجود و ویژگی‌های‌شان را کشف کنیم. ظاهراً این نظر هم در معرضِ نقدهایی قرار می‌گیرد که بر واقع‌گرایی وارد کرد: جزمی بودن، انتزاعی بودن، و …]&lt;/p&gt;
&lt;/blockquote&gt;

&lt;p&gt;نویسنده می‌خواهد درباره‌یِ اختیاری بودنِ این اطلاق مفاهیم مقاومت کند، بی‌آن‌که مسئولِ این مقاومت را خودِ شیء بداند: «داده‌ها از اشیایی که ویژگی‌هایی دارند تشکیل نشده اند». (۳۵) و «اگرچه داده‌ها محدودیتی برایِ اطلاق مفاهیم استعلایی پدید نمی‌آورند، این واقعیت که مفاهیم استعلایی برای تحصیل مفاهیم دیگر ضرورت دارند، مانع از آن می‌شود که اطلاق مفاهیم را دلبخواهی و اختیاری بدانیم.» (۳۶)&lt;/p&gt;

&lt;p&gt;اما در جاهایِ دیگر می‌گوید مقاومتی در کار نیست: «اگر این یا آن ابژه را (درون چارچوبی معین) موجود بدانیم، بالضروره راه‌هایی وجود دارند که افرادِ متعلق به آن‌گونه را برای سوژة شناختی دست‌رس‌پذیر می‌سازند. به عبارت دیگر درون چارچوب، هیچ ابژة شناخت‌ناپذیری وجود ندارد.» (۵۲)&lt;/p&gt;

&lt;p&gt;&lt;strong&gt;پنج-&lt;/strong&gt; نویسنده این دوگانه را برناگذشتنی می‌داند: ۱- مفاهیم از پیش در ذهن موجود اند و هیچ مابه‌ازایی در داده‌هایی که به‌آن‌ها اطلاق می‌شوند ندارند. ۲- مفاهیم ناظر به ویژگی‌هایی اند که موضوع‌هایِ تجربه واجدِ آن‌ها اند و با انتزاع از تجربه به دست می‌آیند. اما حالتِ سومی هم وجود دارد: مفاهیم «از پیش» در ذهن وجود دارند ولی موفق بودن در اطلاقِ مفاهیم نشانة آن است که موضوعِ شناخت ویژگی‌هایی دارد که قرابتی با آن مفاهیم دارند. موفق نبودن چنین اطلاق‌هایی هم نشان می‌دهد قرابتِ پیش‌گفته محقق نیست. در این صورت می‌توان هم واقعیتِ شیءِ بیرونی را پذیرفت و هم امکانِ معرفت بدان را.&lt;/p&gt;

&lt;p&gt;&lt;strong&gt;شش-&lt;/strong&gt; مشکلاتِ ترجمه:&lt;/p&gt;

&lt;p&gt;(i): To get a more realistic picture, we have to remember that when we talk about the belief held by someone, we are talking about an actual person, though the perspective in which we view that person tends to constrict our consideration. The perspective on knowledge leaves out of consideration a great many things that make up an actual person or an actual society. Our focus is simply on what is believed, but that does not mean that we hold this person to be a being that has no practical interests, values, or emotions. But even when we bear in mind our general perspective on knowledge, we still come face to face with the fact that believing something or other engages a great deal more than a particular belief. A person holds a particular belief for certain reasons he knows. And that, in turn, means that he holds all kinds of other beliefs as well. P.6&lt;/p&gt;

&lt;p&gt;برای به دست آوردن تصوری واقع‌گرایانه‌تر، باید به خاطر داشته باشیم که وقتی از باوری که شخصی بدان معتقد است حرف می‌زنیم، از شخصی واقعی صحبت می‌کنیم. و این در حالی است که منظری که از آن به این شخص می‌نگریم بررسی ما را محدود می‌کند. این منظر معرفتی چیزهای زیادی را از برررسی کنار می‌گذارد که به شخص واقعی یا جامعة واقعی شکل می‌دهند. ما صرفاً بر باور تمرکز می‌کنیم. اما این یدان معنا نیست که این شخص را موجودی می‌انگاریم که از هر گونه علایق عملی، ارزش یا عاطفه بی‌بهره است. اما حتی وقتی منظر معرفت کلی‌مان را در نظر داشته باشیم، باز هم با این این واقعیت روبه‌رو می‌شویم که باور به این یا آن مستلزم امور بسیار فراتر از صرف یک باور معین است.&lt;/p&gt;

&lt;p&gt;فکر می‌کنم به جایِ «این منظر معرفتی» باید گفت: «از منظرِ معرفت»، یا کمی توضیحی‌تر: وقتی می‌خواهیم صرفاً معرفت داشتن یا نداشتن را بررسی کنیم.&lt;/p&gt;

&lt;p&gt;به نظرِ من نویسنده می‌خواهد بگوید که انتخاب منظر محدودیت‌هایی را ایجاب می‌کند؛ بدین معنی که برخی از امور را از دایره‌یِ بررسی بیرون می‌نهد. اما در مواردِ واقعی حتا وقتی، برایِ مثال، منظرِ معرفت را هم در نظر می‌گیریم، این‌گونه نیست که تنها و تنها بدان باور موردِ بررسی توجه کنیم. البته انتخابِ این منظر باعث می‌شود بسیاری از امور را در نظر نگیریم&lt;/p&gt;

&lt;p&gt;(ii): The sceptic will hold, for example, that our use of whatever cognitive powers we may be said to have is compatible with there not being anything real corresponding to them and known by them. (14)&lt;/p&gt;

&lt;p&gt;«شکاک معتقد است حتی اگر تمامی آن قوای شناختی را که گفته می‌شود در ما هست به کار بگیریم، ناقض این امر نیست که شئی واقعی موجود باشد که با آن قوا مطابقت ندارد و با آن قوا شناخته نمی‌شود.» (۳۴)&lt;/p&gt;

&lt;p&gt;از ترجمه برمی‌آید که شکاک می‌گوید ممکن است اشیاء باشند، ولی همان‌گونه نباشند که درمی‌یابیم‌شان. اما معمولاً ادعایِ شکاک قوی‌تر است. شاید این ترجمه به‌تر باشد:&lt;/p&gt;

&lt;p&gt;با این سازگار است چیزی مطابقِ آن [محصولِ قوایِ شناختی] موجود نباشد و با این قوا شناختنی.&lt;/p&gt;

&lt;p&gt;اگر کمی از ظاهرِ متن دور شویم:&lt;/p&gt;

&lt;p&gt;هم با این سازگار است که چیزی مطابقِ آن [محصولِ قوایِ شناختی] موجود نباشد و هم با این سازگار است که چیزی موجود نباشد که بتوان با آن قوا شناخت.&lt;/p&gt;

&lt;p&gt;(iii): Although transcendental concepts are imposed without being constrained by the given, they are saved from being merely whimsical and arbitrary by the fact that they are necessary for the acquisition of other concepts. (15)&lt;/p&gt;

&lt;p&gt;اگرچه داده‌ها محدودیتی برایِ اطلاق مفاهیم استعلایی پدید نمی‌آورند، این واقعیت که وجود داده‌ها برای تحصیل مفاهیم دیگر ضرورت دارند، مانع از آن می‌شود که اطلاق مفاهیم را دلبخواهی و اختیاری بدانیم. (۳۶)&lt;/p&gt;

&lt;p&gt;مترجم مرجعِ ضمیرِ «they»  را «the given» فرض کرده است. اما فاعلِ جمله نمی‌تواند «the given» باشد، چون فعلِ جمله، are، جمع است. ظاهراً نویسنده دارد می‌گوید هر مفهومی بدان اطلاق نمی‌توان کرد، زیرا اطلاقِ برخی مفاهیم برای اطلاقِ برخی دیگر از مفاهیم ضروری اند. مثلاً اگر زردی را اطلاق کردی، نمی‌توانی بی‌رنگی را هم اطلاق کنی و باید رنگی بودن اطلاق شود.&lt;/p&gt;

&lt;p&gt;(iv): From the point of view of classical realism, Hegel’s realism with respect to universals is only apparent. (16)&lt;/p&gt;

&lt;p&gt;مثل روز روشن است. (۴۰)&lt;/p&gt;

&lt;p&gt;فکر کنم منظور این است:&lt;/p&gt;

&lt;p&gt;ظاهری است.&lt;/p&gt;</content><author><name>hpietersma</name></author><category term="philosophy" /><category term="phenomenology" /><category term="epistemology" /><category term="husserl" /><category term="heidegger" /><category term="merleoponti" /><summary type="html">یک- سنتی دیرپا در فلسفه وجود دارد که در آن به نحوه‌یِ باور آوردن‌مان و موضوعِ آن می‌پردازند: این که چگونه باورهایِ جزیی و کلی‌مان حاصل می‌شود و در این مسیر چه فرآیندهایی در کار اند. آیا مفاهیمی که به اشیاء اطلاق می‌کنیم حاصلِ انتزاع از تجربه اند یا قالب‌هایی اند که ذهن از پیش در خود دارد؟ دیگر این که محتوایِ باورها و موضوعِ تجربه‌هایِ ما چیستند؟ آیا ایده‌ها/داده‌هایِ حسی یا برساختی از آن‌ها هستند یا خودِ اشیاء؟ آیا وجودِ ذهنی است؟ در این‌جا‌ها ما داریم کاری توصیفی می‌کنیم از نحوه‌ای که باورهای‌مان را می‌سازیم و این که محتوایِ باورهای‌مان چیست. البته به این سنت هم «معرفت‌شناسی» می‌گفته اند. در مقابل به چیزِ دیگری هم «معرفت‌شناسی» می‌گویند. در معنیِ اخیر، گذشته از تحلیلِ مفاهیمِ معرفتی‌ای چون معرفت و توجیه، در پیِ آن هستیم که بدانیم نرم‌هایِ معرفتی کدام اند. یعنی به چه چیزهایی باید باور داشت و به چه چیزهایی نباید باور داشت. مثلاً کسی که شاهدگرا است، می‌گوید تنها باید به چیزهایی باور داشت که برای‌شان شاهدی داریم و شاهدی خلاف‌شان نداریم. کسی ممکن است بگوید درباره‌یِ برخی از باورها مجاز است که بدونِ شاهد هم بدان‌ها باور آوریم. در معرفت‌شناسیِ اختلافِ نظر از این می‌پرسیم که در شرایطی که با هم‌تایِ معرفتی خود اختلافِ نظر داریم، باید چه روی‌کرد باوری‌ای اختیار کنیم. در معرفت‌شناسیِ دینی از این می‌پرسیم که آیا تجریه‌یِ دینی می‌تواند مجاز کند که باوری دینی را مقبول بشماریم؟ به این معنی «معرفت‌شناسی» علمی است هنجاری. در سنتِ تحلیلیِ معاصر به آن دانشِ توصیفی نام‌هایِ دیگری می‌دهند و پاسخ به پرسش‌هایِ آن را می‌توان غالباً در فلسفه‌یِ ذهن و خصوصاً مباحثی راجع به ادراک و محتوایِ حالت‌هایِ ذهنی یافت. قطعاً ناروا است که من به سببِ این که در سنتِ تحلیلی تربیت‌یافته ام، بگویم که «معرفت‌شناسی» را باید برایِ این دانشِ هنجاری به کار برد و نه آن علمِ توصیفی. انصاف را که ملاحظه‌یِ تاریخِ کاربردِ این اصطلاح را کردن اتفاقاً کفه‌ را به سود تناسبِ این لفظ با دانشِ توصیفی سنگین‌تر می‌کند.</summary></entry><entry><title type="html">در رهگذار باد و نگهبان لاله</title><link href="http://localhost:4000/philosophy/darrahgozarbad/" rel="alternate" type="text/html" title="در رهگذار باد و نگهبان لاله" /><published>2019-12-17T00:00:00+03:30</published><updated>2019-12-17T00:00:00+03:30</updated><id>http://localhost:4000/philosophy/darrahgozarbad</id><content type="html" xml:base="http://localhost:4000/philosophy/darrahgozarbad/">&lt;p&gt;کتاب در رهگذار باد و نگهبان لاله متن پیاده شده‌ی یک مجموعه‌ سخنرانی است؛ و اینگونه عملا در ادامه سنتی قرار می‌گیرد که شاید از شریعتی به ارث رسیده باشد، سنت منتشر کردن سخنرانی‌های عمومی‌. به صورت خیلی کلی، هدفی که ملکیان در سخنرانی‌های مختلف تشکیل دهندة کتاب به سوی آن نشانه می‌رود این است که نشان دهد دین‌داری سنتی دچار مشکلات چندی است و از این رو بشر مدرن باید بجای دین‌داری سنتی در پی «معنویت» برود. برخی از مشکلاتی که از نظر ملکیان دین سنتی به آن دچار است کم‌و‌بیش ماهیت پیشینی دارند و برخی دیگر کم‌و‌بیش ماهیتی پسینی. منظورم از مشکلات سنخ اول مشکلاتی هستند که از نظر ملکیان ما به صورت پیشینی می‌دانیم هرگونه دین‌داری سنتی‌ای علی‌الاصول با آن دست‌به‌گریبان است. منظورم از مشکلات سنخ دوم آنهایی هستند که یک دین خاص به دلیل متون مقدس خاصش یا به دلیل تاریخ خاصش به آن دچار است؛ از این سنخ‌اند مشکلاتی از قبیل عدم وثاقت تاریخی متون مقدس یک دین خاص یا مشکلات اخلاقی-علمی تعالیم مشخص یک دین خاص. ملکیان درباره اسلام و مسیحیت نگرانی‌هایی از این سنخ نیز دارد، هرچند به دلایلی قابل‌درک بحث‌های ملکیان در این باره معمولا بسیار کلی هستند.&lt;/p&gt;

&lt;p&gt;از آن جا که کتاب متن پیاده شدة یک مجموعه‌ سخنرانی است دقت و انسجام کتابی را ندارد که نویسنده‌اش از ابتدا تا انتها آن را با پروای سازگاری، انسجام، دقت و بلاغت نوشته است. وقتی که دربارة تاریخ فلسفه سخن گفته می‌شود تقریبا هیچ ارجاعی وجود ندارد. بخش قابل توجهی از مطالب کتاب بارها و بارها تکرار می‌شود. برخی نکات فلسفی مطرح شده دقیق نیستند. گاهی اوقات مواضع مطرح شده در دو سخنرانی متقاوت با هم ظاهرا در تنش هستند (متاسفانه تاریخ اکثر سخنرانی‌ها مشخص نیست)، و هیچ معلوم نیست که آیا این تنش – چنانکه من حدس می‌زنم- به دلیل تغییر موضع نویسنده در دو سخنرانی متفاوت است، یا صرفا تنشی ظاهری است و ملکیان راهی برای برون‌رفت از آن اندیشیده است. گاهی اوقات تقسیم‌بندی‌ای که از یک موضوع در یک سخنرانی ارائه شده‌است، با تقسیم‌بندی دیگری که از همان موضوع در سخنرانی دیگری مطرح شده است متفاوت است. به این دلایل، نسبت دادن نظریه‌ای منسجم به ملکیان بر مبنای این کتاب کار ساده‌ای نیست.&lt;/p&gt;

&lt;p&gt;یکی از مشکلات دین سنتی از نظر ملکیان که او به کرات به آن اشاره می کند و ماهیت پیشینی دارد این است که دین‌داری سنتی به دلیل طبیعت متعبدانه‌اش با عقلانیت ناسازگار است. من در بخش اول استدلال خواهم کرد که برهان ملکیان برای نشان دادن اینکه دین‌داری سنتی به صورت پیشینی دچار این مشکل است ناکافی است. سپس، در بخش دوم، می‌کوشم که به صورت خلاصه بیان کنم که منظور ملکیان از «معنویت» به عنوان بدیل دین‌داری چیست، و استدلال خواهم کرد که مفهوم «معنویت» در نزد ملکیان مفهوم منسجمی نیست. نهایتا، به اشتباهات واضح فلسفی که در در رهگذار باد و نگهبان لاله به چشم‌می‌خورد اشاره می‌کنم.&lt;/p&gt;

&lt;h4 id=&quot;تعبدگریزی&quot;&gt;تعبدگریزی&lt;/h4&gt;

&lt;p&gt;ملکیان می‌اندیشد که دین‌داری سنتی لاجرم مبتنی بر حدی از تعبد است. اما، از نظر او، «ویژگی اجتناب‌ناپذیر مدرنیته» این است که تعبد در آن جایی ندارد. وی این موضع را در بیش از هفت جای کتاب با عبارت‌های کم‌و‌بیش یکسانی (نظیر نقل زیر) تکرار می‌کند.(صص:11؛ 39؛ 61-62؛ 82؛ 89؛175؛ 232-233). در بخش‌های دیگری از کتاب هم، وی نپذیرفتن تعبد را لازمه «معنویت» و «زندگی اصیل» می‌داند.&lt;/p&gt;

&lt;blockquote&gt;
  &lt;p&gt;«اولین مولفه اجتناب ناپذیر مدرنیته، استدلالی بودن آن است. این امر با تعبدی بودن فهم تاریخی سنتی از دین تاریخی سازگار نیست. استدلال، با تعبد نمی‌سازد. تعبد آن است که بگویم «الف ب است» و شما بپرسید از کجا می‌گویی «الف ب است»؟ و پاسخ دهم «چون x می‌گوید الف، ب است». هرقدر این فرم استدلالی، ذهن شما را بیشتر بگزد، مدرنترید و هرقدر این فرم استدلالی شما را آزار ندهد، معلوم می‌شود هنوز به مدرنیته نزدیک نشده‌اید. برای انسان مدرن، این یکی از بزرگترین مغالطات است که بگویند «الف، ب است، چون x چنین می‌گوید». فرمول استدلالی بودن چنین نیست.» (صص. 232-233)&lt;/p&gt;

&lt;/blockquote&gt;

&lt;p&gt;استدلال «P، بنابراین Q» را در نظر بگیرید. در یک استدلال منطقا معتبر (valid)، صدق مقدمه P، صدق نتیجه Q را تضمین می‌کند؛ بدین معنا که امکان ندارد P صادق باشد و Q کاذب. در علم منطق به استدلال‌هایی که معتبر نیستند استدلال‌های مغالطعه‌ای نیز گفته می‌شود. ملکیان حق دارد که این استدلال که «x می‌گوید الف ب است، بنابراین الف ب است» منطقا معتبر نیست. با‌این‌حال، نباید فراموش کرد که هیچ‌یک از استدلال‌های احتمالاتی، استقرایی و نيز استدلال‌هاي مبتني بر بهترین تبیین منطقا معتبر نیستند، چرا که ممکن است مقدمات این استدلال‌ها صادق باشد ولي نتیجه صادق نباشد. برای مثال، این استدلال که «تمام شواهد علمی می‌گویند الف ب است، بنابراین الف ب است» استدلال منطقا معتبری نیست، چرا که صدق مقدمه صدق نتیجه را تضمین نمی‌کند. به صورت مشابه، این استدلال که «تجربه ادراکی من می‌گوید که کامپیوتری روبه‌روی من است، بنابراین، کامپیوتری روبه‌روی من است» هم منطقا معتبر نیست، زيرا در اينجا نيز صدق مقدمه، صدق نتیجه را تضمین نمی‌کند. بنابراین، عجیب است که فکر کنیم «مولفه اجتناب ناپذیر مدرنیته» این است که تمام استدلال‌های فرد مدرن باید منطقا معتبر باشد. اگر این گونه بود آنگاه فرد مدرن باید سراسر علوم تجربی را - که مبتنی بر استدلال‌های احتمالاتی، استقرایی و استدلال‌های براساس بهترین تبیین هستند - مغالطی و نامعقول بداند و حتی در وجود جهان خارج نیز تردید کند. اما این اصلا مقبول نیست که مدعی شویم «مولفه اجتناب ناپذیر مدرنیته» انکار علوم تجربی مدرن است.&lt;/p&gt;

&lt;p&gt;منظور از استدلالی بودن این نیست که فرد مدرن برای موجه کردن باورهایش باید تنها از استدلال‌های منطقا معتبر استقاده ‌کند، استدلالی بودن مخالفتی با این ندارد که از استدلال‌های منطقا نامعتبر، از جمله استدلال‌هایی احتمالاتی، استقرایی استفاده شود. ویژگی استدلالی بودن را باید اینگونه بفهمیم که فرد مدرن برای باورهایش دلیل می‌خواهد، دلایلی که بتواند باورهایش را معقولیت بخشد - نه اینکه لز وما صدق آن باورها را (با فرض صدق مقدمات) تضمین کند. ملکیان متاسفانه میان دو نکته مهم تمایزی نمی‌گذارد. فرق است که بگوییم چون x می‌گوید الف ب است پس می‌توان الف ب است را از اینکه x می‌گوید منطقا استنتاج کرد و اینکه بگوییم چون x می‌گوید الف ب است باور به اینکه الف ب است معقول است. مساله دین‌دار سنتی مساله دوم است یعنی معقولیت باور برگرفته از گفته دیگران. مساله مغالطه‌آمیز بود استدلال بر مبنای تعبد هیچ ربطی به معقولیت باور برگرفته از حرف دیگران ندارد. در واقع در اینجا ملکیان است که مرتکب مغالطه پهلوان‌پنبه کردن حریف می‌شود و موضع خیلی عجیبی را به مخالف خود نسبت می‌دهد و سپس آن را نقد می‌کند. طرفدار دین‌دار سنتی نمی‌گوید که استدلال برمبنای حرف دیگران معتبر است، بلکه می‌گوید باور اخذ شده به دلیل حرف دیگران (مشروط به اینکه آن دیگران شرایطی داشته باشند – مثلا اعتماد‌پذیر باشند) معقول است.&lt;/p&gt;

&lt;p&gt;حیرت‌آور است که در هیچ کجای کتاب ملکیان استدلالی علیه موضع واقعی دین‌دار سنتی (یعنی این موزه که معقول است به حرف پیامبران گوش کنیم) ارايه نمی‌کند. شاید تنها چیزی که شبیه استدلال علیه ادعاي واقعی دین‌دار سنتی در کتاب یافت می‌شود این باشد: «انسان متعبد دیگر‌فرمانفرما و دیگرفرمانرواست و دیگری بر او فرمان می‌راند اما انسان استدلالی خودفرمانروا و خودفرمانفرماست» (ص. 233). اما این استدلال خوبی نیست.&lt;/p&gt;

&lt;p&gt;برای فهم استدلال ملکیان باید فهمید که منظور از «دیگر‌فرمانفرما» بودن چیست و چرا «دیگر‌فرمانفرما» بودن از نظر معرفتی بد است. احتمالا منظور از «دیگر‌فرمانفرما» این است که فردی به گزاره‌ای مثل P باور بیاورد برای آنکه دیگری گفته است که P صادق است. اما چرا باید فکر کنیم «دیگر‌فرمانفرما» بودن از نظر معرفتی بد است؟ فرض کنید ما می‌دانیم که فردی در حوزه‌ای خاص صاحب‎نظر و قابل اعتماد است. چرا باور به گفته او از نظر معرفتی خطاست؟ به نظر نمی‌رسد که تحت اتوریته تجربه ادراکی بودن چیزی از عقلانی بودن، یا «مدرن بودن»، انسان کم کند. پس چرا باید میان تحت اتوریته تجربه ادراکی بودن و تحت اتوریته فرد عقلانی دیگری بودن تفاوت قائل شویم و یکی را لازمه عقلانیت بدانیم و دیگری را دشمن عقلانیت؟ به عبارت دیگر، چه چیز بدی درباره «دیگرفرمانفرمایی»، یعنی تحت فرمان قوه‌شناختی دیگری بودن، وجود دارد؟ ملکیان در جایی از کتاب می‌کوشد برای این سوال پاسخی فراهم کند:&lt;/p&gt;

&lt;blockquote&gt;
  &lt;p&gt;«البته ممکن است بگویید در باب منبع شناخت بودن حس، شهود، و عقل به معنای نیروی استدلال‌گر هم دلیل نداریم. پاسخ این است که بلی، بالمآل برای اینها هم دلیل نداریم، اما معارض هم نداریم…منابع دینی چیزهای نقیض می‌گویند و خود اصلاح‌گری هم ندارند. البته حس هم چیزهای نقیض می‌گوید اما به گفته معرفت‌شناسان خوداصلاح‌گری دارد» (ص301).&lt;/p&gt;

&lt;/blockquote&gt;

&lt;p&gt;اما این پاسخ ناکافی و حتی نامربوط به سوال اصلی مورد بحث است. اولا، در مورد تجربه‌های ادراکی خوداصلاح‌گری لزوما اتفاق نمی‌افتد و از سوی دیگر، علی‌الاصول ممكن است فرآورده‌هاي هر منبع معرفتی (از جمله عقلانیت دیگران) با فرآورده‌هاي منبع معرفتی دیگر دربیفتند و در برخی موارد یکی دیگری را اصلاح کند؛ افزون بر اين، فرآورده‌هاي هر منبعی می‌تواند با فرآورده‌هاي همان منبع دربیفتد و در نتيجه، در مواردی تصحیح شود. از این حیث، تفاوتی اساسی میان باور آوردن بر اساس قوه‌شناختی خود و باور آوردن بر اساس قوه‌شناختی دیگری نیست. اما مهم‌تر، وقتی می‌گوییم که تجربه ادراکی به ما دلیل می‌دهد منظورمان این است که به ما دلیلی نقض‌پذیر (defeasible) می‌دهد و فرد عقلانی مادامی که معارضی نباشد می‌تواند به تجربه ادراکی خود اعتماد کند. به عبارت دیگر، دلیلی که تجربه ادراکی می‌دهد می‌تواند نقض شود، و اگر نقض شود دیگر نمی‌تواند به باورهای ما معقولیت بخشد. مثلا، اگر بدانم که تحت تاثیر داروی توهم‌زا هستم، دلیلی که تجربه بینایی برای من فراهم می‌کند نقض می‌شود و دیگر تجربه بینایی به باور من معقولیت نمی‌بخشد. به صورت مشابه، کسانی هم که ‌می‌گویند گفته دیگران برای ما دلیل فراهم می‌کند طبیعتا منظورشان این است که این دلیل نقض‌پذیر است. به عبارت دیگر، ادعا این است كه باور به «الف ب است» از طریق باور به «x می‌گوید الف ب است» معقولیت‌ می‌یابد، مادامی‌که معارضی در ميان نباشد. تردیدی نیست که معارض می‌تواند معقولیت باور را از بین ببرد. اما باید میان این ادعا که «تعبد اصولا با عقلانیت مدرن در تضاد است» و «تعبد با وجود معارض با عقلانیت مدرن در تضاد است» تفاوت گذاشت. ادعای دوم ادعای آشکارا صادقی است که هیچ اختصاصی به تعبد به صورت ویژه ندارد. حرف ملکیان تنها این نیست که در صورت وجود معارض، هر منبع شناختي (از جمله متون ديني) قدرت توجيه‌بخشي خود را در مورد تعارض از دست مي‌دهد. بلکه ادعای او این است که اعتماد برمتابع دینی علی¬ا‌لاصول خطاست، چرا که «انسان مدرن بشدت استدلال‌گرا ست و به همان شدتی که استدلال‌گراست تعبدگریز است» (ص. 175). متاسفانه ملکیان مطلقا توجهی به این جزییات ندارد و می‌خواهد از گزاره‌هایی خیلی کلی و غیر دقیق نامعقولیت دین‌داری سنتی را بصورت کلی نتیجه بگیرد که به گمانم خطاست. ممکن است دین‌دار سنتی که شواهد مخالف را به هیچ می‌گیرد نامعقول باشد اما این به معنی که هر دین‌دار سنتی که مادامی که معارضی نیست به حرف پیامبری اعتماد ‌کند نامعقول است.&lt;/p&gt;

&lt;h4 id=&quot;معنویت-بهشت-ناممکن&quot;&gt;«معنویت»، بهشت ناممکن&lt;/h4&gt;

&lt;p&gt;سال‌هاست که پروژه ملکیان «عقلانیت و معنویت» ‌خوانده می‌شود. در در رهگذر باد و نگهبان لاله هم چندین سخنرانی درباره «معنویت» وجود دارد. با این همه، برای من دشوار است متوجه شوم ملکیان از «معنویت» دقیقا چه چیزی را مراد می‌کند. فهم من از ایده «معنویت» در نگاه ملکیان بر مبنای کتاب در رهگذر باد و نگهبان لاله چنین است: «معنویت» فرآیندی است که هدفش کسب ویژگی‌های روانی نظیر آرامش، امید، شادی و رضای خاطر است.&lt;/p&gt;

&lt;p&gt;فرد «معنوی» - یعنی فردی که در این فرآیند شرکت دارد - به حداقل ممکن از گزاره‌های فراطبیعی باور دارد.&lt;/p&gt;

&lt;p&gt;و فرآیند «معنویت» از طریق (از جمله) (1) تلاش برای «اصیل» زندگی کردن (یعنی زندگی کردن صرفا بر مبنای فهم خود و استدلال)، (2) تلاش برای آگاهی از وضعیت روانی خود و بهبود آن و(3) تلاش برای اخلاقی زیستن صورت می‌پذیرد.&lt;/p&gt;

&lt;p&gt;با توجه به اینکه تعبدگریزی و عدم باور به «گزاره‌های سنگین متافیزیکی» در دل مفهوم «معنویت» گنجانده شده است، تعجبی ندارد که از نظر ملکیان «معنویت بدیل دین است» (ص.299). همچنین، با توجه به این‌که از ویژگی‌های انسان معنوی استدلالی بودن است «معنویت» بنابر تعریف با عقلانیت سازگار است.&lt;/p&gt;

&lt;p&gt;به عبارت دیگر، پروژه سازگار کردن عقلانیت و معنویت، پروژه‌ای است که قرار است از طریق به¬دست¬دادن تعریفی از مفهوم «معنویت» که با عقلانیت سازگار باشد انجام پذیرد.&lt;/p&gt;

&lt;p&gt;​      حال که فهم خود را از ایده «معنویت» در نزد ملکیان بیان کردم، استدلال می‌کنم که این مفهوم نامنسجم است. برای روشن شدن این موضوع خوب است ابتدا نگرانی‌ای که ملکیان چندین بار سعی می‌کند برای آن راه حلي فراهم کند مرور کنیم. نگرانی این است خصوصیات روانی نظیر آرامش و شادی می‌تواند برمبنای توهمات نيز حاصل شود. نخستين باري که این نگرانی در کتاب ظاهر می‌شود، پاسخ ملکیان این است: «در اینگونه موارد همیشه پاسخ آن متفکر معروف فرانسوی را نقل می‌کنم که میگفت «می‌توان بعضی انسان‌ها را تا ابد فریب داد، همه انسان‌ها را هم می‌توان برای مدت‌کوتاهی فریب داد، اما همه انسان‌ها را نمی‌توان تا ابد فریب داد»»(ص.24). از این که بگذریم که درستی سخن «آن متفکر معروف فرانسوی» محل تردید است، پاسخ ملکیان عملا سوال اصلی را نادیده می‌گیرد. نگرانی این است که چرا شادی و آرامش یک انسان معنوی مشخص ‌نمی‌تواند از طریق توهم حاصل شود. اما در اين پاسخ، ملکیان خود تصدیق می‌کند که بعضی انسان‌ها را می‌توان برای همیشه فریب داد. از اين رو نگراني درباره اين دسته انسان‌ها هنوز باقي است. بار دومی که در کتاب ملکیان با این نگرانی روبرو می‌شود پاسخ او قابل‌توجه‌تر است: «ما نمی‌خواهیم براساس توهم شاد باشیم، براساس توهم آرامش داشته باشیم، براساس توهم امیدوار باشیم. می‌خواهیم آرامش، امید و شادی براساس حقیقت داشته باشیم»(ص.129). این پاسخ به نظرم علی‌الاصول پاسخ مناسبی است. هرچند، شاید پاسخ دقیق‌تری که ملکیان باید می‌داد این بود که معنویت فرآیندی است که از یک طریق خاص –مثلا استدلالی بودن – قرار است به آرامش و شادی بینجامد و از آنجا که فرد معنوی ویژگی استدلالی بودن را دارد دچار توهم نخواهد گردید.&lt;/p&gt;

&lt;p&gt;اما این پاسخ مشکل جدی‌تری را که مفهوم «معنویت» نزد ملکیان به آن دچار است آشکار می‌کند. چنان‌که گفته شد «معنویت» فرآیندی است که از طرق خاصی، از جمله استدلالی بودن و اخلاقی بودن، به فرآورده آرامش و شادی می‌رسد. اما مشکل این‌جاست که هدف استدلال آرامش نیست، بلکه رسیدن به صدق است. هدف اعمال اخلاقی نيز صرفا آرامش فاعل اخلاقی نیست، بلکه افزون بر آن، چیز‌هایی نظیر رعایت حقوق دیگران، کاستن از رنج دیگران و … نیز از اهداف فعل اخلاقي به شمار مي‌آيد. بنابراین، فرد معنوی، که در نگاه ملکیان، همیشه هدفش رسیدن به شادی و آرامش است، نمی‌تواند لزوما اخلاقی و استدلالی عمل کند، چرا که استدلالی بودن و اخلاقی زیستن طرقی نیست که لزوما ما را به آرامش برساند. به عبارت دیگر، فرد معنوی در پی کاهش رنج است اما راه‌هایی را طی‌می‌کند که او را لزوما به آن هدف نمی‌رساند.&lt;/p&gt;

&lt;p&gt;در واقع، نگرانی این است که میان عملي كه به لحاظ اخلاقي درست است و عملی که به آرامش و شادی می‌انجامد گاهی اوقات تضاد وجود دارد. بنابراين، «معنويت» نمی‌تواند توامان هم شامل مولفه‌ای باشد که ما را به خصوصیات روانی مطلوب می‌رساند، و هم مولفه‌ای که مستلزم انجام كار درست (از نظر معرفتی و اخلاقی) است. این حقیقتی در جهان ماست که اخلاقی عمل کردن لزوما به کاهش درد و رنج فرد نمی‌انجامد. انجام عملي كه به لحاظ اخلاقي يا معرفتي درست است ممكن است با انجام عملی که شادی به همراه می‌آورد تعارض داشته باشد؛ و معلوم نیست در موارد تعارض فرد معنوی چه بايد بکند. عجیب است که فکر کنیم انسان معنوی اخلاق و عقلانیت را فدای شادی می‌کند. اما از سوی مقابل ، اگر قرار باشد انسان معنوی همواره اخلاق و استدلال را به شادی ترجیح دهد آنگاه معنوی زیستن چیزی جز اخلاقی و عقلانی زیستن نیست و اینگونه، «معنویت» مفهومی زائد خواهد بود. با این حال، ملکیان می‌گوید:&lt;/p&gt;

&lt;blockquote&gt;
  &lt;p&gt;گاه هم اخلاق‌گرا هستم، و ولو غرض اول [یعنی ساختن جامعه‌ای که در آن بتوان آسوده زیست] و دوم [یعنی کاهش رنج و درد دیگران] را هم می‌خواهم، اما آن دو را برای چیز سومی می‌خواهم و آن رشد معنوی خودم است. این اخلاق‌گرایی است که معطوف به معنویت است. (صص. 222-223)&lt;/p&gt;

&lt;/blockquote&gt;

&lt;p&gt;مايه خرسندي است اگر کاهش رنج دیگران به کاهش رنج من هم بینجامد. اما متاسفانه، چنانکه گفته شد، ممکن است میان غرض اول و دوم با غرض سوم تنش پديد آيد و لذا فردی که در پی کاهش رنج است، نمی‌تواند همواره اخلاقی عمل کند. تصور کنید که کسی در شرایطی قرار بگیرد که در صورت لو دادن مخفیگاه، هزاران یهودی سوزانده خواهند شد، او وظیفه دارد که جای مخفیگاه را لو ندهد ولو اینکه جانش را از دست دهد. اگر فرد معنوی باید همیشه اخلاقی عمل کند، فرد مورد نظر برای اینکه معنوی باشد باید سکوت اختیار کند. اما از آن سو، اگر «معنویت» فرآیندی است که هدفش شادی و آرامش است، سکوت او عملی غیر‌معنوی محسوب می‌شود. «معنویت» قرار است، بنابر تعریف، شادی‌ را از طریق اخلاقی و استدلالی زیستن به همراه بیاورد. اما اینگونه یکی از مهمترین مشکلات تاریخ فلسفه اخلاق در تعریف معنویت نادیده گرفته شده است؛ یعنی این مشکل که اخلاقی عمل کردن لزوما در جهت منافع فرد نیست.&lt;/p&gt;

&lt;p&gt;شاید ملکیان بگوید که در صورت تعارض اخلاق و ویژگی‌های مطلوب روانی باید اخلاق را ارجحیت داد، در این صورت معنوین مفهومی زاید و توخالی خواهد بود. اگر منظور ملکیان از معنویت است است که ابتدا سراغ اخلاق برویم و اگر اخلاق اجازه داد در پی شادی باشیم، آن گاه معنوی بودن چیزی جز اخلاقی عمل کردن و در پی عقل سلیم بودن نیست. به عبارت دیگر، هیچ فیلسوف اخلاقی نیست که منکر این باشد که فرد باید اخلاقی عمل کند و اگر شرایط اجازه داد در پی شادی خویش نیز باشد. اینکه برای امری بدیهی اسمی پرطمطراق مثل معنویت انتخاب کنیم در بهترین حالت آدرس اشتباه دادن و گمراه کردن دیگران است. خلاصه این‌که، ملکیان یا باید حاضر باشد که خصوصیات مطلوب روانی را فدای اخلاق و عقلانیت کند که در آن صورت «معنویت» مفهومی زاید خواهد بود و یا، برای اینکه «معنویت» مفهومی زائد نباشد، باید برای انسان معنوی در پی خصوصیات مطلوب روانی بودن را در اولویت قرار دهد که در آن صورت فرد معنوی می‌تواند فردی غیرعقلانی و غیراخلاقی باشد. اصرار بر همنشینی همواره عقلانیت و اخلاق و شادی، «معنویت» را بهشتی می‌کند که متاسفانه در جهان ما دست¬نا‌یافتنی است. اخلاقی بودن، استدلالی بودن، و همواره در پی‌آرامش بودن، راه‌هایی است که ما را به‎جاهای متفاوت و متعارضی می‌برند. «معنویت» در هیچ‌کجای زمین نیست؛ تنها ممکن است در بهشتی تحقق یابد که رسیدن به آن بهشت، اگر معجزه‌ای از راه درنرسد، برای ما زمینیان ممکن نیست.&lt;/p&gt;

&lt;h4 id=&quot;اشتباهات-واضح&quot;&gt;اشتباهات واضح&lt;/h4&gt;

&lt;p&gt;در در رهگذار باد و نگهبان لاله اشتباهات واضحی به چشم می‌خورد. ممکن است برخی از آنها تنها به این دلیل در رهگذار باد و نگهبان لاله وجود دارند که کتاب مجموعه سخنرانی‌هایی است که برای عموم ارائه شده است و برای همین دقتی را که بايد ندارد. (با این‌ حال، نمی‌توانم این آرزوی خود را کتمان کنم که ای‌کاش ملکیان و دیگر روشنفکران ما از ادامه دادن سنت شریعتی – که شاید در زمان شریعتی توجیه‌پذیر بود- دست بردارند، و به جای منتشر کردن سخنرانی‌های عمومی، ایده‌های خود را در قالب کتاب یا مقاله‌ای منسجم، با ارجاعات مشخص و با استدلال‌های دقیق و روشن تالیف و منتشر کنند.) من به اختصار به چند مورد از این اشتباهات غریب اشاره می‌کنم:&lt;/p&gt;

&lt;ol&gt;
  &lt;li&gt;«ممکن است یک گزاره برای من با مجموعه آگاهیهایی که دارم، باور صادق موجه باشد و همان گزاره برای شما باور صادق غیرموجه باشد و برای دیگری، باور غیرصادق غیرموجه» (ص. 336)
نکته اصلی ملکیان که توجیه مفهومی نسبی است درست است. اما برخلاف گفته ملکیان، صدق مفهومی نسبی نیست. اگر یک گزاره صادق باشد برای همه صادق است. مثلا، ممکن نیست که این گزاره که دایناسورها قبل از سال 2000 میلادی منقرض شده اند برای من صادق باشد اما برای دیگری نباشد؛ البته ممکن است من به آن باور داشته باشم و دیگری نه؛ ممکن است باور من به آن موجه باشد و باور دیگری نه. اما صادق بودن آن به من و دیگری وابسته نیست. عبارات بالا حاکی از نگاهی است که مفهوم صدق را نسبی می‌داند؛ نگاهی که به باور من خطاست.&lt;/li&gt;
  &lt;li&gt;«خوب و بد در امور اجتناب‌پذیر معنا دارد؛ در امور اجتناب‌ناپذیر، اصلا خوب و بد معنا ندارد» (ص. 253)
 مرگ من اجتناب‌ناپذیر است اما برای من بد است. دیدن با چشمان باز اجتناب‌ناپذیر است اما دیدن خیر ‌معرفتی است. باید دقت کنیم که گفته ملکیان تفاوت دارد با آموزه‌‌ دیگری که بسیاری آن را درست می‌دانند، یعنی این آموزه که اگر فعلي برای من غیرممکن باشد، وظیفه‌ای ندارم که آن را انجام دهم. آموزه اخیر درباره وظیفه است و نه ارزش‌ .&lt;/li&gt;
  &lt;li&gt;«اگر وظیفه اخلاقی ناظر به گذشته (گذشته‌نگر) [که بخاطر کارهایی که در گذشته با دیگران کرده‌ام پدید می‌آید] با وظیفه ناظر به آینده (آینده‌نگر) [که آثار و نتایج مطلوبی را در آینده زندگی خود و دیگران پدید می‌آورد] تعارض پیدا کند، وظیفه ناظر به گذشته مقدم است. هر وجدان اخلاقی‌ای این را قبول می‌کند که اگر چیزی در گذشته به عهد گرفته‌ام و چیزی را هم به عهد نگرفته‌ام، اما می‌توانم انجام دهم و کار خوبی هست و این دو با هم تعارض دارند باید آن را که به عهد گرفته ام انجام دهم» (ص. 345)
 گفته ملکیان در این شکل کلی نمی‌تواند درست باشد، به دلیل اینکه شاید وظیفه آینده‌نگر بسیار قوی‌تر از وظیفه گذشته‌نگر باشد. مثلا، من با دوستم عهد کرده‌ام که ساعت 10 به دنبال او بروم که با هم به سینما برویم. در راه کودکی را می‌بینم که جانش به خطر افتاده است. من به سادگی می‌توانم جان کودک را نجات دهم، فقط این کار کمی وقت من را می‌گیرد و کمی دیرتر به قرارم می‌رسم. واضح است که در اینجا وظیفه آینده‌نگر نجات کودک بر وظیفه گذشته‌نگر وفای به عهد غلبه پیدا می‌کند.&lt;/li&gt;
  &lt;li&gt;«باید لااقل یک الگو برای واقعیت داشته باشید، تا وقتی در مورد هر چیزی می‌گویید واقعیت دارد یا نه، منظورتان این باشد که آیا مثل آن الگو است یا نه. […] الگوی واقعیت را هر چه بدانیم، و حتی چیزی غیر از این موارد نه‌گانه را هم بیفزاییم، اعتباری است. بلاخره ما همگی باید با یکدیگر وفاق کنیم که چیزی را بعنوان الگوی واقعیت بپذیریم. هیچ استدلالی نمی‌توان ارائه کرد مبنی بر اینکه این الگوی خاص الگوی حقیقی واقعیت است. از این رو معتقدم اعتبار بالمآل واقعیت را تعیین می‌کند. البته در استدلال کردن یک سلسه مصلحت‌سنجی‌های عملی نیز لحاظ می‌شود؛ گرچه مصلحت‌اندیشیهای عملی‌ای که پشتوانه چنین اعتباری‌اند، چیزی جز استدلال نظری‌ای است که به سود آن ارائه می‌شود. هیچ‌گونه استدلال نظری برای چیزی که آن را الگوی واقعیت، اعتبار می‌کنیم، نداریم…در اینجاست که به نوعی قرارداد‌گرایی قائلم» (ص. 232و325)
 این عبارات ملکیان بیانگر نسبی‌گرایی تمام‌عیاری در هستی‌شناسی است که شاذ و غریب است. بر مبنای گفته ملکیان، لااقل در شکلی که در بالا بیان شده ‌است، اینکه الکترون‌ها وجود دارند و غول‌های سه‌سر وجود ندارند صرفا به دلیل قرارداد ماست. می‌توان جامعه‌ جادوگری را تصور کرد که قرارداد ‌می‌کنند غول‌های سه‌سر وجود دارند و الکترون‌ها وجود ندارند. اینگونه نیست که ادعاهای هستی‌شناسانه مبتنی بر علم فیزیک از ادعا‌های هستی‌شناسانه جامعه جادوگری به حقیقت نزدیک‌تر باشد. بايد توجه داشت که ادعای ملکیان درباره قراردادی بودن معنای واژه‌ها نیست. تردیدی نیست که به دلیل قرارداد‌های ما است که واژه «الکترون» در زبان فارسی به معنی الکترون بکارمی‌رود. ممکن است همین واژه در زبان دیگری به معنی دیگری بکار¬رود. اما ادعای ملکیان، نه درباره قراردادی بودن معنای واژه‌ها، که درباره قراردادی بودن واقعیت داشتن چیزهاست. بر مبنای این دیدگاه، واقعیت داشتن موجودی که در علم فیزیک به آن الکترون می‌گویند (و در زبان‌های مختلف با واژه‌های متفاوتی به آن اشاره می‌شود) وابسته به قرارداد‌های ما است. این نسبی‌گرایی عجیب‌وغریب در متافیزیک مستقیما به نسبی‌گرایی عجیب‌وغریبی در اخلاق هم می‌انجامد. نتیجه دیدگاه ملکیان این است گه واقعیت اخلاقی نیز، درست مانند واقعیات فیزیکی، وابسته به قرارداد‌های ما هستند. از این رو، مستقل از قراردادهای جامعه، نمی‌توان درباره وضعیت اخلاقی عمل ختنه دختران به قصد مطیع‌کردنشان و یا حمایت زنان قربانی خشونت سخن گفت. در قراردادی شاید ختنه دختران به قصد مطیع‌کردنشان کار اخلاقا لازمي باشد (و اگر شما بخشی از جامعه‌ای با چنین قراردادی باشید اخلاقا برعهده شما است که آن را انجام دهید). در این قرارداد، چه بسا حمایت از زنان قرباني خشونت‌ کار اخلاقا دهشتناکی باشد. من اما بر‌این باورم که آشکارا صادق است که، مستقل از جامعه و قرار‌داد‌های ما، الکترون‌ها وجود دارند وغول‌ها خیر؛ فارغ از هر قراردادی، و در تمام جوامع، ختنه دختران به قصد مطیع‌کردنشان کاری اخلاقا ناروا است و حمایت از زنان قربانی خشونت کاری اخلاقا درست. بنابراین، هر تئوری‌ای که این نتایج شهودی را نقض کند خطا می‌دانم. وانگهی، گفتنی است که این نسبی‌گرایی غلیظ، تاکید ملکیان بر صدق و دیدگاه‌های رئالیستیک را عملا از محتوا خالی می‌کند.&lt;/li&gt;
&lt;/ol&gt;</content><author><name>mmalekian</name></author><category term="speech" /><summary type="html">کتاب در رهگذار باد و نگهبان لاله متن پیاده شده‌ی یک مجموعه‌ سخنرانی است؛ و اینگونه عملا در ادامه سنتی قرار می‌گیرد که شاید از شریعتی به ارث رسیده باشد، سنت منتشر کردن سخنرانی‌های عمومی‌. به صورت خیلی کلی، هدفی که ملکیان در سخنرانی‌های مختلف تشکیل دهندة کتاب به سوی آن نشانه می‌رود این است که نشان دهد دین‌داری سنتی دچار مشکلات چندی است و از این رو بشر مدرن باید بجای دین‌داری سنتی در پی «معنویت» برود. برخی از مشکلاتی که از نظر ملکیان دین سنتی به آن دچار است کم‌و‌بیش ماهیت پیشینی دارند و برخی دیگر کم‌و‌بیش ماهیتی پسینی. منظورم از مشکلات سنخ اول مشکلاتی هستند که از نظر ملکیان ما به صورت پیشینی می‌دانیم هرگونه دین‌داری سنتی‌ای علی‌الاصول با آن دست‌به‌گریبان است. منظورم از مشکلات سنخ دوم آنهایی هستند که یک دین خاص به دلیل متون مقدس خاصش یا به دلیل تاریخ خاصش به آن دچار است؛ از این سنخ‌اند مشکلاتی از قبیل عدم وثاقت تاریخی متون مقدس یک دین خاص یا مشکلات اخلاقی-علمی تعالیم مشخص یک دین خاص. ملکیان درباره اسلام و مسیحیت نگرانی‌هایی از این سنخ نیز دارد، هرچند به دلایلی قابل‌درک بحث‌های ملکیان در این باره معمولا بسیار کلی هستند.</summary></entry></feed>